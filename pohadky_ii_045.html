<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="O&nbsp;tetce Zubybol">
    <meta name="apple-mobile-web-app-capable" content="yes">
    <title>O&nbsp;tetce Zubybol</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Hans Christian Andersen: Pohádky II">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Pohádky II">
    <meta property="og:title" content="Pohádky II">
    <meta property="og:type" content="book">
    <meta property="og:book:author" content="Hans Christian Andersen">
    <meta property="twitter:title" content="Hans Christian Andersen: Pohádky II">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./pohadky_ii_044.html">
    <link rel="next" href="./pohadky_ii_046.html">
    <meta name="nb-order" content="41">
    <link rel="self" href="pohadky_ii_045.html">
    <meta name="nb-identifier" content="andersen-pohadky-ii-06d2ec2">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="3331" data-nb-chars="19316">
    <nav role="doc-toc">
      <ul class="plain section">
        <li><a href="pohadky_ii_005.html">Rajská zahrada</a></li>
        <li><a href="pohadky_ii_006.html">Pohanka</a></li>
        <li><a href="pohadky_ii_007.html">Anděl</a></li>
        <li><a href="pohadky_ii_008.html">Obrázek z hradeb</a></li>
        <li><a href="pohadky_ii_009.html">Návrší skřítků</a></li>
        <li><a href="pohadky_ii_010.html">Děvčátko se sirkami</a></li>
        <li><a href="pohadky_ii_011.html">Sousedé</a></li>
        <li><a href="pohadky_ii_012.html">Límec</a></li>
        <li><a href="pohadky_ii_013.html">V poslední den</a></li>
        <li><a href="pohadky_ii_014.html">Nejkrásnější růže na světě</a></li>
        <li><a href="pohadky_ii_015.html">Žal srdce</a></li>
        <li><a href="pohadky_ii_016.html">Skřítek u hokynáře</a></li>
        <li><a href="pohadky_ii_017.html">Za tisíc let</a></li>
        <li><a href="pohadky_ii_018.html">Pod vrbou</a></li>
        <li><a href="pohadky_ii_019.html">Poslední perla</a></li>
        <li><a href="pohadky_ii_020.html">Dvě panny</a></li>
        <li><a href="pohadky_ii_021.html">Na konci moře</a></li>
        <li><a href="pohadky_ii_022.html">Jakoubek a Kristýnka</a></li>
        <li><a href="pohadky_ii_023.html">Něco</a></li>
        <li><a href="pohadky_ii_024.html">Hlásný Ole</a>
          <ol class="headings-toc">
            <li><a href="pohadky_ii_024.html#první-návštěva">První návštěva</a></li>
            <li><a href="pohadky_ii_024.html#druhá-návštěva">Druhá návštěva</a></li>
          </ol>
        </li>
        <li><a href="pohadky_ii_025.html">Slabikář</a></li>
        <li><a href="pohadky_ii_026.html">Dcera krále močálů</a></li>
        <li><a href="pohadky_ii_027.html">Zvonivá tůň</a></li>
        <li><a href="pohadky_ii_028.html">Anna Bětka</a></li>
        <li><a href="pohadky_ii_029.html">Krásná!</a></li>
        <li><a href="pohadky_ii_030.html">Motýl</a></li>
        <li><a href="pohadky_ii_031.html">Psyche</a></li>
        <li><a href="pohadky_ii_032.html">Šnek a růžový keř</a></li>
        <li><a href="pohadky_ii_033.html">Bludičky jsou ve městě, řekla čarodějnice</a></li>
        <li><a href="pohadky_ii_034.html">Větrný mlýn</a></li>
        <li><a href="pohadky_ii_035.html">Petr, Petřík a Petříček</a></li>
        <li><a href="pohadky_ii_036.html">Domovníkův syn</a></li>
        <li><a href="pohadky_ii_037.html">Povídka slunečního paprsku</a></li>
        <li><a href="pohadky_ii_038.html">Husopaska Markétka a její rodina</a></li>
        <li><a href="pohadky_ii_039.html">Nejneuvěřitelnější věc</a></li>
        <li><a href="pohadky_ii_040.html">Štěstí může ležet v dřívku</a></li>
        <li><a href="pohadky_ii_041.html">Dny v týdnu</a></li>
        <li><a href="pohadky_ii_042.html">Svíčky</a></li>
        <li><a href="pohadky_ii_043.html">Velký mořský had</a></li>
        <li><a href="pohadky_ii_044.html">Klíč od vrat</a></li>
        <li><a href="pohadky_ii_045.html">O tetce Zubybol</a>
          <ol class="headings-toc">
            <li><a href="pohadky_ii_045.html#i">I</a></li>
            <li><a href="pohadky_ii_045.html#ii">II</a></li>
            <li><a href="pohadky_ii_045.html#iii">III</a></li>
            <li><a href="pohadky_ii_045.html#iv">IV</a></li>
          </ol>
        </li>
        <li><a href="pohadky_ii_046.html">Zelenáčci</a></li>
        <li><a href="pohadky_ii_047.html">Dva ostrůvky</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./pohadky_ii_044.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="3" data-nb-chars="15"><span class="idea" data-nb-ref-number="1" id="idea1" data-nb-words="3" data-nb-chars="15">O&nbsp;tetce Zubybol</span></h1>
        <section>
          <p class="chunk" data-nb-ref-number="2" data-nb-words="4" data-nb-chars="25"><span class="idea" data-nb-ref-number="2" id="idea2" data-nb-words="4" data-nb-chars="25">Odkud máte tuhle povídku?</span></p>
          <p class="chunk" data-nb-ref-number="3" data-nb-words="13" data-nb-chars="63"><span class="idea" data-nb-ref-number="3" id="idea3" data-nb-words="13" data-nb-chars="63">Chceš to&nbsp;vědět? Mám ji&nbsp;z&nbsp;koše, do&nbsp;něhož se&nbsp;házejí staré papíry.</span></p>
          <p class="chunk" data-nb-ref-number="4" data-nb-words="135" data-nb-chars="825"><span class="idea" data-nb-ref-number="4" id="idea4" data-nb-words="135" data-nb-chars="825">Již mnohá vzácná kniha se&nbsp;dostala ke&nbsp;kupci a&nbsp;hokynáři, nikoli jako četba, ale jako potřebná věc. Vždyť v&nbsp;krámě se&nbsp;stále nedostává papíru na&nbsp;balení. Na&nbsp;škrob a&nbsp;kávu, na&nbsp;uzenáče, máslo i&nbsp;sýr a&nbsp;popsaný papír též dobře poslouží. Často se&nbsp;ale dostane do&nbsp;koše, co&nbsp;by&nbsp;v&nbsp;koši v&nbsp;žádném případě skončit nemělo. Znám kupeckého učně, jinak hokynářova syna, který se&nbsp;vypracoval ze&nbsp;sklepního krámku až&nbsp;do&nbsp;pěkného obchodu. A&nbsp;jistě i&nbsp;proto, že&nbsp;je&nbsp;to&nbsp;člověk velmi sečtělý, vzdělaný kramářskou četbou, jak tištěnou, tak psanou. Dnes už&nbsp;má&nbsp;zajímavou sbírku a&nbsp;v&nbsp;ní nejednu důležitou úřední listinu, kterou vylovil z&nbsp;odpadkového koše několika velice zaměstnaných, ale rovněž velice roztržitých úředníků. A&nbsp;má i&nbsp;několik důvěrných dopisů přítelkyň, plných skandálních zpráv a&nbsp;provázených zapřísaháním, že&nbsp;se&nbsp;ony choulostivé věci nesmějí dostat dál.</span></p>
          <p class="chunk" data-nb-ref-number="5" data-nb-words="57" data-nb-chars="342"><span class="idea" data-nb-ref-number="5" id="idea5" data-nb-words="57" data-nb-chars="342">Ano, on&nbsp;je&nbsp;jakousi živoucí záchrannou službou nemalé části literatury, ba, on&nbsp;je&nbsp;k&nbsp;tomu přímo předurčen svou profesí, neboť profese kupeckého učně nabízí široké pole působnosti. Má&nbsp;přístup do&nbsp;skladu rodičů i&nbsp;do skladiště svého mistra, a&nbsp;uchoval tak mnohou knihu, či&nbsp;aspoň část listů z&nbsp;knih, které by&nbsp;zasloužily, aby si&nbsp;je&nbsp;ještě někdo přečetl.</span></p>
          <p class="chunk" data-nb-ref-number="6" data-nb-words="38" data-nb-chars="219"><span class="idea" data-nb-ref-number="6" id="idea6" data-nb-words="38" data-nb-chars="219">Ukázal mi&nbsp;svoji sbírku tisků a&nbsp;rukopisů z&nbsp;koše. Nejvíc jich pocházelo z&nbsp;hokynářova skladu, ale leželo tam i&nbsp;několik listů z&nbsp;velkého sešitu a&nbsp;nevšedně pěkný a&nbsp;jasný rukopis, který se&nbsp;v&nbsp;něm zračil, upoutal moji pozornost.</span></p>
          <p class="chunk" data-nb-ref-number="7" data-nb-words="79" data-nb-chars="444"><span class="idea" data-nb-ref-number="7" id="idea7" data-nb-words="79" data-nb-chars="444">„To určitě psal ten student!“ pravil hokynářův syn, když si&nbsp;všiml mého zaujetí. „Student, který bydlel naproti nám a&nbsp;zemřel právě před měsícem. Trpěl velkými bolestmi zubů, jak je&nbsp;ze&nbsp;zápisků zjevné. Ale i&nbsp;jinak je&nbsp;velmi zajímavé to&nbsp;číst. To, co&nbsp;máte v&nbsp;ruce, je&nbsp;ovšem jenom malý zbytek všeho. Byla to&nbsp;celá kniha, a&nbsp;možná ještě více. Moji rodiče za&nbsp;to&nbsp;dali půl libry zeleného mýdla studentově bytné. Tady je&nbsp;pouze, co&nbsp;se&nbsp;mi&nbsp;podařilo získat zpět.“</span></p>
          <p class="chunk" data-nb-ref-number="8" data-nb-words="19" data-nb-chars="87"><span class="idea" data-nb-ref-number="8" id="idea8" data-nb-words="19" data-nb-chars="87">Vypůjčil jsem si&nbsp;to, přečetl a&nbsp;chci se&nbsp;s&nbsp;vámi o&nbsp;to, co&nbsp;v&nbsp;nich je, podělit. Nadpis zněl:</span></p>
          <p class="chunk" data-nb-ref-number="9" data-nb-words="5" data-nb-chars="27"><span class="idea" data-nb-ref-number="9" id="idea9" data-nb-words="5" data-nb-chars="27">O&nbsp;TETCE ZVANÉ „BOLEST ZUBŮ“</span></p>
          <h2 id="i" class="chunk" data-nb-ref-number="10" data-nb-words="1" data-nb-chars="1"><span class="idea" data-nb-ref-number="10" id="idea10" data-nb-words="1" data-nb-chars="1">I</span></h2>
          <p class="chunk" data-nb-ref-number="11" data-nb-words="36" data-nb-chars="214"><span class="idea" data-nb-ref-number="11" id="idea11" data-nb-words="36" data-nb-chars="214">Mám tetičku, která mi&nbsp;celé dětství přinášela spoustu cukroví. Moje zuby to&nbsp;vydržely a&nbsp;nezkazily se. Nyní jsem již téměř dospělý, dokonce student, ona mne však dál zahrnuje sladkostmi a&nbsp;tvrdí, že&nbsp;ze&nbsp;mne bude básník.</span></p>
          <p class="chunk" data-nb-ref-number="12" data-nb-words="53" data-nb-chars="323"><span class="idea" data-nb-ref-number="12" id="idea12" data-nb-words="53" data-nb-chars="323">Nu, možná je&nbsp;ve&nbsp;mně kus básníka, ale ne&nbsp;velký. Projevuje se&nbsp;jen tím, že&nbsp;si&nbsp;někdy v&nbsp;ulicích města připadám, jako bych bloudil velikánskou knihovnou. Domy jsou police, každé poschodí je&nbsp;přihrádka s&nbsp;knihami. Zde stojí všední příběh, tam dobrá stará veselohra, vědecká díla všech možných oborů, špatná literatura i&nbsp;dobrá četba.</span></p>
          <p class="chunk" data-nb-ref-number="13" data-nb-words="90" data-nb-chars="508"><span class="idea" data-nb-ref-number="13" id="idea13" data-nb-words="90" data-nb-chars="508">Nad tím dovedu spřádat sny a&nbsp;filozofovat, nejspíš tedy přece jen mám nějaké nadání, ale určitě míň, než kolik by&nbsp;bylo zapotřebí. Mnozí lidé ho&nbsp;mají právě tolik, a&nbsp;přece nenosí štítek nebo stužku s&nbsp;nápisem: „Básník.“ Byli obdařeni jako já&nbsp;Božím požehnáním, takový dar je&nbsp;ovšem dost velký pro ně&nbsp;samotné, ale příliš malý na&nbsp;to, aby se&nbsp;o&nbsp;něj dělili s&nbsp;jinými. Vždyť je&nbsp;to&nbsp;jen sluneční paprsek, který naplní duši a&nbsp;myšlenky, snese se&nbsp;na&nbsp;nás jako vůně květin, jako melodie, kterou známe, ale nepamatujeme se&nbsp;odkud.</span></p>
          <p class="chunk" data-nb-ref-number="14" data-nb-words="41" data-nb-chars="202"><span class="idea" data-nb-ref-number="14" id="idea14" data-nb-words="41" data-nb-chars="202">Včera večer jsem seděl ve&nbsp;svém pokojíku a&nbsp;byl bych se&nbsp;rád&nbsp;– jako jindy&nbsp;– do&nbsp;něčeho začetl, ale neměl jsem žádnou knihu ani časopis. Vtom z&nbsp;lípy spadl svěže zelený list a&nbsp;vítr jej zanesl oknem až&nbsp;ke&nbsp;mně.</span></p>
          <p class="chunk" data-nb-ref-number="15" data-nb-words="83" data-nb-chars="520"><span class="idea" data-nb-ref-number="15" id="idea15" data-nb-words="83" data-nb-chars="520">Pozoroval jsem množství proplétajících se&nbsp;žilek, malého červíčka, který po&nbsp;nich lezl, jako by&nbsp;chtěl list důkladně prostudovat, a&nbsp;tu jsem si&nbsp;vzpomněl na&nbsp;jednu starou moudrost. My&nbsp;lidé také lezeme po&nbsp;listu, máme co&nbsp;dělat, abychom jej prostudovali, ale tváříme se, jako bychom rozuměli celému velkému stromu, kořenu, kmenu i&nbsp;koruně. Tím velikým stromem je&nbsp;míněn Bůh, svět a&nbsp;nesmrtelnost&nbsp;– nekonečný vesmírný celek, jehož jsme sami jediným maličkým lístečkem… A&nbsp;zatímco jsem tak seděl, přišla ke&nbsp;mně na&nbsp;návštěvu teta Emilie.</span></p>
          <p class="chunk" data-nb-ref-number="16" data-nb-words="28" data-nb-chars="147"><span class="idea" data-nb-ref-number="16" id="idea16" data-nb-words="28" data-nb-chars="147">Ukázal jsem jí&nbsp;zelený lístek s&nbsp;červem, svěřil jsem se&nbsp;jí&nbsp;s&nbsp;myšlenkami, jež se&nbsp;mi&nbsp;při pohledu na&nbsp;to&nbsp;malé zvířátko vybavily, a&nbsp;její oči se&nbsp;rozzářily.</span></p>
          <p class="chunk" data-nb-ref-number="17" data-nb-words="59" data-nb-chars="330"><span class="idea" data-nb-ref-number="17" id="idea17" data-nb-words="59" data-nb-chars="330">„Ty jsi opravdu básník!“ pravila nadšeně. „Snad vůbec největší, jakého máme. Kéž se&nbsp;dožiji toho, aby to&nbsp;uznali i&nbsp;jiní. Pak se&nbsp;ochotně a&nbsp;ráda odeberu do&nbsp;hrobu! Ano, již od&nbsp;pohřbu sládka Rasmussena jsi mne uváděl v&nbsp;úžas svojí velikou fantazií!“ To&nbsp;řekla teta Emilie a&nbsp;políbila mne. A&nbsp;kdo byla teta Emilie a&nbsp;kdo byl sládek Rasmussen?</span></p>
          <h2 id="ii" class="chunk" data-nb-ref-number="18" data-nb-words="1" data-nb-chars="2"><span class="idea" data-nb-ref-number="18" id="idea18" data-nb-words="1" data-nb-chars="2">II</span></h2>
          <p class="chunk" data-nb-ref-number="19" data-nb-words="23" data-nb-chars="114"><span class="idea" data-nb-ref-number="19" id="idea19" data-nb-words="23" data-nb-chars="114">Byla to&nbsp;ve&nbsp;skutečnosti teta mojí matky. Ale my&nbsp;děti jsme v&nbsp;ní viděly svoji tetu a&nbsp;neměly jsme pro ni&nbsp;jiného jména.</span></p>
          <p class="chunk" data-nb-ref-number="20" data-nb-words="45" data-nb-chars="254"><span class="idea" data-nb-ref-number="20" id="idea20" data-nb-words="45" data-nb-chars="254">Dávala nám zavařeniny a&nbsp;cukr, třebaže tím páchala veliké škody na&nbsp;našem chrupu, neboť&nbsp;– jak donekonečna opakovala&nbsp;– byla vůči svým drahým dětem slabá. Prý by&nbsp;bylo nelidské odpírat nám tu&nbsp;trochu sladkostí, které tak rády jíme. A&nbsp;my jsme ji&nbsp;za&nbsp;to&nbsp;milovaly.</span></p>
          <p class="chunk" data-nb-ref-number="21" data-nb-words="45" data-nb-chars="269"><span class="idea" data-nb-ref-number="21" id="idea21" data-nb-words="45" data-nb-chars="269">Byla to&nbsp;stará slečna, a&nbsp;pokud mne moje vzpomínky neklamou, vypadala vždycky stará, jako by&nbsp;se&nbsp;jí&nbsp;léta zastavila. V&nbsp;mladších letech sama mnoho trpěla bolestí zubů, neustále o&nbsp;tom mluvila, a&nbsp;tak se&nbsp;stalo, že&nbsp;ji&nbsp;její přítel, sládek Rasmussen, vtipně nazval tetkou Zubybol.</span></p>
          <p class="chunk" data-nb-ref-number="22" data-nb-words="66" data-nb-chars="384"><span class="idea" data-nb-ref-number="22" id="idea22" data-nb-words="66" data-nb-chars="384">Sládek v&nbsp;posledních letech již nevařil žádné pivo, žil ze&nbsp;svých úroků a&nbsp;často chodil k&nbsp;tetě na&nbsp;návštěvu. Byl starší než ona a&nbsp;neměl už&nbsp;vůbec žádné zuby. V&nbsp;ústech mu&nbsp;zůstalo jen několik černých úlomků, podle jeho vyprávění důsledkem toho, že&nbsp;jedl v&nbsp;dětství příliš cukru. To&nbsp;prý potom člověk takhle vypadá! Tetička nejspíš ani jako malá cukr neokusila, protože měla překrásné bílé zuby.</span></p>
          <p class="chunk" data-nb-ref-number="23" data-nb-words="34" data-nb-chars="178"><span class="idea" data-nb-ref-number="23" id="idea23" data-nb-words="34" data-nb-chars="178">„Však si&nbsp;je&nbsp;také šetří, ani s&nbsp;nimi v&nbsp;noci nespí!“ říkával sládek Rasmussen, ale to&nbsp;chtěl jen tetičku pozlobit. I&nbsp;my děti jsme to&nbsp;poznaly a&nbsp;ona pravila, že&nbsp;tím nemyslel nic zlého.</span></p>
          <p class="chunk" data-nb-ref-number="24" data-nb-words="22" data-nb-chars="119"><span class="idea" data-nb-ref-number="24" id="idea24" data-nb-words="22" data-nb-chars="119">Jednou dopoledne nám tetička při snídani svěřovala, jaký měla v&nbsp;noci ošklivý sen&nbsp;– zdálo se&nbsp;jí, že&nbsp;jí&nbsp;vypadl jeden zub.</span></p>
          <p class="chunk" data-nb-ref-number="25" data-nb-words="9" data-nb-chars="70"><span class="idea" data-nb-ref-number="25" id="idea25" data-nb-words="9" data-nb-chars="70">„To znamená,“ pravila, „že ztratím upřímného přítele nebo přítelkyni!“</span></p>
          <p class="chunk" data-nb-ref-number="26" data-nb-words="15" data-nb-chars="100"><span class="idea" data-nb-ref-number="26" id="idea26" data-nb-words="15" data-nb-chars="100">„Jestliže to&nbsp;ale byl falešný zub,“ pravil sládek s&nbsp;úsměvem, „tedy ztratíte pouze falešného přítele!“</span></p>
          <p class="chunk" data-nb-ref-number="27" data-nb-words="53" data-nb-chars="316"><span class="idea" data-nb-ref-number="27" id="idea27" data-nb-words="53" data-nb-chars="316">„Vy jste nezdvořilý starý pán!“ pokárala ho&nbsp;teta a&nbsp;byla tak rozhněvaná, jak jsem ji&nbsp;nikdy dřív, avšak ani nikdy potom, rozhněvanou neviděl. Později ale pravila, že&nbsp;to&nbsp;byl opět jenom žert jejího starého přítele, že&nbsp;je&nbsp;sládek nejšlechetnější člověk na&nbsp;světě, a&nbsp;že až&nbsp;jednou zemře, určitě se&nbsp;promění v&nbsp;Božího andělíčka.</span></p>
          <p class="chunk" data-nb-ref-number="28" data-nb-words="52" data-nb-chars="283"><span class="idea" data-nb-ref-number="28" id="idea28" data-nb-words="52" data-nb-chars="283">Přemýšlel jsem dlouze o&nbsp;takové proměně a&nbsp;velice mne zajímalo, zdali bych jej poznal i&nbsp;v&nbsp;jeho nové podobě. Když teta byla mladá a&nbsp;on byl také mladší, ucházel se&nbsp;o&nbsp;ni. Jenže ona se&nbsp;tak dlouho rozmýšlela, až&nbsp;se&nbsp;z&nbsp;ní stala stará panna. Svému ctiteli ale navždy zůstala věrnou přítelkyní.</span></p>
          <p class="chunk" data-nb-ref-number="29" data-nb-words="85" data-nb-chars="511"><span class="idea" data-nb-ref-number="29" id="idea29" data-nb-words="85" data-nb-chars="511">A&nbsp;potom sládek Rasmussen opravdu zemřel. Odvezli ho&nbsp;na&nbsp;hřbitov v&nbsp;nejdražším pohřebním voze a&nbsp;doprovázelo ho&nbsp;mnoho lidí, někteří dokonce ve&nbsp;stejnokroji a&nbsp;s&nbsp;řády na&nbsp;prsou. Tetička v&nbsp;černém šatě pozorovala vše z&nbsp;okna společně s&nbsp;námi dětmi, nebyl tam jen bratříček, kterého přinesl čáp teprve před týdnem. Pohřební vůz s&nbsp;průvodem přešly, ulice se&nbsp;vyprázdnila a&nbsp;tetička se&nbsp;chystala poodstoupit. Ale já&nbsp;od&nbsp;okna nechtěl, čekal jsem na&nbsp;anděla&nbsp;– sládka Rasmussena. Proměnil se&nbsp;přece v&nbsp;andělíčka Božího a&nbsp;musel se&nbsp;ukázat.</span></p>
          <p class="chunk" data-nb-ref-number="30" data-nb-words="19" data-nb-chars="123"><span class="idea" data-nb-ref-number="30" id="idea30" data-nb-words="19" data-nb-chars="123">„Tetičko!“ řekl jsem. „Nemyslíš, že&nbsp;nyní přijde? Či&nbsp;až&nbsp;nám zase čáp přinese bratříčka, přinese nám také anděla Rasmussena?“</span></p>
          <p class="chunk" data-nb-ref-number="31" data-nb-words="7" data-nb-chars="41"><span class="idea" data-nb-ref-number="31" id="idea31" data-nb-words="7" data-nb-chars="41">Teta byla mojí fantazií dojata a&nbsp;pravila:</span></p>
          <p class="chunk" data-nb-ref-number="32" data-nb-words="5" data-nb-chars="32"><span class="idea" data-nb-ref-number="32" id="idea32" data-nb-words="5" data-nb-chars="32">„To dítě bude velikým básníkem!“</span></p>
          <p class="chunk" data-nb-ref-number="33" data-nb-words="57" data-nb-chars="328"><span class="idea" data-nb-ref-number="33" id="idea33" data-nb-words="57" data-nb-chars="328">A&nbsp;ta slova pak opakovala po&nbsp;celou dobu, co&nbsp;jsem chodil do&nbsp;školy, opakovala je&nbsp;při mé&nbsp;konfirmaci a&nbsp;často se&nbsp;k&nbsp;nim uchylovala i&nbsp;nyní, v&nbsp;dobách mých studií. Od&nbsp;dětství byla&nbsp;– a&nbsp;dodnes zůstala&nbsp;– mojí nejvěrnější přítelkyní, jež s&nbsp;hlubokou účastí prožívala moje básnické bolesti i&nbsp;bolesti zubů, neboť trpím prudkými záchvaty obojího.</span></p>
          <p class="chunk" data-nb-ref-number="34" data-nb-words="45" data-nb-chars="257"><span class="idea" data-nb-ref-number="34" id="idea34" data-nb-words="45" data-nb-chars="257">„Jenom pěkně zapisuj svoje myšlenky,“ dodávala ještě, „a schovej si&nbsp;je&nbsp;do&nbsp;zásuvky u&nbsp;stolu. To&nbsp;dělával Jean Paul a&nbsp;stal se&nbsp;velikým básníkem, i&nbsp;když já&nbsp;ho&nbsp;příliš ráda nemám, protože není dost napínavý! Pamatuj si, musíš psát napínavě. Ale to&nbsp;ty&nbsp;určitě budeš!“</span></p>
          <p class="chunk" data-nb-ref-number="35" data-nb-words="58" data-nb-chars="329"><span class="idea" data-nb-ref-number="35" id="idea35" data-nb-words="58" data-nb-chars="329">A&nbsp;já každičkou noc po&nbsp;takovém rozhovoru strávil s&nbsp;očima otevřenýma, pln touhy, tísně i&nbsp;chutí stát se&nbsp;tak velkým básníkem, jakého tetička ve&nbsp;mně tuší. Ano, přepadaly mne básnické bolesti! Ale byla horší bolest. Bolest zubů, jež se&nbsp;mnou často tak lomcovala a&nbsp;škubala, že&nbsp;jsem se&nbsp;svíjel jako červ a&nbsp;dával si&nbsp;na&nbsp;tvář křenovou placku.</span></p>
          <p class="chunk" data-nb-ref-number="36" data-nb-words="32" data-nb-chars="173"><span class="idea" data-nb-ref-number="36" id="idea36" data-nb-words="32" data-nb-chars="173">„To znám!“ hledívala na&nbsp;mne teta soucitně, laskavý úsměv jí&nbsp;hrál kolem úst a&nbsp;její zuby se&nbsp;bělostně skvěly! Ale nyní musím začít další pokračování povídky o&nbsp;sobě a&nbsp;o&nbsp;mé tetě.</span></p>
          <h2 id="iii" class="chunk" data-nb-ref-number="37" data-nb-words="1" data-nb-chars="3"><span class="idea" data-nb-ref-number="37" id="idea37" data-nb-words="1" data-nb-chars="3">III</span></h2>
          <p class="chunk" data-nb-ref-number="38" data-nb-words="15" data-nb-chars="74"><span class="idea" data-nb-ref-number="38" id="idea38" data-nb-words="15" data-nb-chars="74">Přestěhoval jsem se&nbsp;a&nbsp;po měsíci v&nbsp;novém bytě jsem o&nbsp;tom mluvil s&nbsp;tetičkou:</span></p>
          <p class="chunk" data-nb-ref-number="39" data-nb-words="106" data-nb-chars="611"><span class="idea" data-nb-ref-number="39" id="idea39" data-nb-words="106" data-nb-chars="611">„Bydlím u&nbsp;velmi tiché rodiny, která si&nbsp;ani mých pozdních příchodů nijak nevšímá. Asi proto, že&nbsp;i&nbsp;jinak to&nbsp;v&nbsp;domě neustále hřmotí&nbsp;– venkovní hluk se&nbsp;mísí s&nbsp;rámusem větru a&nbsp;vichru či&nbsp;lidí. Mám pokoj přímo nad domovními vraty, a&nbsp;tak každý vůz, který vyjíždí nebo vjíždí, otřásá stěnami, že&nbsp;se&nbsp;až&nbsp;obrazy pohybují. Všechny dveře bouchají a&nbsp;řinčí, jako nějaké zemětřesení. Ležím-li v&nbsp;posteli, probíhají mi&nbsp;ty&nbsp;rány všemi údy, ale to&nbsp;prý posiluje nervy. Fučí-li vítr, a&nbsp;ten u&nbsp;nás fičí neustále, rozhoupají se&nbsp;dlouhé venkovní okenní háky a&nbsp;tlučou do&nbsp;zdi. Také zvonek nad sousedovými dveřmi řinčí při každém závanu větru.</span></p>
          <p class="chunk" data-nb-ref-number="40" data-nb-words="47" data-nb-chars="275"><span class="idea" data-nb-ref-number="40" id="idea40" data-nb-words="47" data-nb-chars="275">Obyvatelé domu se&nbsp;vracejí domů po&nbsp;jednom od&nbsp;pozdního večera až&nbsp;dlouho do&nbsp;noci. Soused, co&nbsp;bydlí nade mnou a&nbsp;vyučuje ve&nbsp;dne hře na&nbsp;pozoun, přicházívá nejpozději a&nbsp;neulehne, dokud si&nbsp;neodbude svoji půlnoční procházku bytem. Jeho krok je&nbsp;těžký a&nbsp;boty má&nbsp;pobité železnými cvočky.</span></p>
          <p class="chunk" data-nb-ref-number="41" data-nb-words="76" data-nb-chars="460"><span class="idea" data-nb-ref-number="41" id="idea41" data-nb-words="76" data-nb-chars="460">O&nbsp;dvojitém okně nemůže být řeč, je&nbsp;tu&nbsp;jenom rozbitá tabulka, kterou moje bytná zalepila papírem. Vítr si&nbsp;v&nbsp;ní ovšem najde skulinu a&nbsp;vyluzuje podobný zvuk jako bzučící ovád, to&nbsp;je&nbsp;moje ukolébavka. A&nbsp;usnu-li nakonec, vzápětí mne probudí hlasité kokrhání. Kohouti a&nbsp;slepice, kteří nám oznamují, že&nbsp;se&nbsp;blíží jitro, patří nájemnici sklepa. Malí koníci, jimž chybí pořádná stáj, jsou uzavřeni v&nbsp;přístěnku dole pod schody, kopají do&nbsp;dveří a&nbsp;pažení, kdykoli se&nbsp;pohnou.</span></p>
          <p class="chunk" data-nb-ref-number="42" data-nb-words="50" data-nb-chars="294"><span class="idea" data-nb-ref-number="42" id="idea42" data-nb-words="50" data-nb-chars="294">Svítá a&nbsp;vrátný, který spí se&nbsp;svojí rodinou v&nbsp;podkroví, dupe dolů po&nbsp;schodech, dřeváky klapou, vrata se&nbsp;lomozem otevírají, dům se&nbsp;celý chvěje, a&nbsp;když to&nbsp;přestane, začne soused nade mnou cvičit s&nbsp;těžkými železnými koulemi. Zvedá je&nbsp;nahoru, ale protože je&nbsp;neudrží, znovu a&nbsp;znovu padají na&nbsp;podlahu.</span></p>
          <p class="chunk" data-nb-ref-number="43" data-nb-words="79" data-nb-chars="450"><span class="idea" data-nb-ref-number="43" id="idea43" data-nb-words="79" data-nb-chars="450">V&nbsp;téže době se&nbsp;okolo s&nbsp;křikem řítí mládež spěchající do&nbsp;školy. Otevřu okno v&nbsp;naději, že&nbsp;se&nbsp;nadýchám čerstvého osvěžujícího vzduchu, ale slečna v&nbsp;zadním traktu pere rukavice v&nbsp;roztoku na&nbsp;čistění skvrn. Ne&nbsp;svoje vlastní, je&nbsp;to&nbsp;její zaměstnání. Jinak ale jde o&nbsp;příjemný dům a&nbsp;já bydlím u&nbsp;tiché rodiny.“ To&nbsp;byla zpráva, kterou jsem tetě podal o&nbsp;svém bytě. Působila ovšem živěji, neboť ústní podání má&nbsp;vždy více svěžesti nežli psané slovo, a&nbsp;teta zvolala:</span></p>
          <p class="chunk" data-nb-ref-number="44" data-nb-words="71" data-nb-chars="418"><span class="idea" data-nb-ref-number="44" id="idea44" data-nb-words="71" data-nb-chars="418">„Ty jsi básník! Jenom napiš, co&nbsp;jsi řekl, a&nbsp;vyrovnáš se&nbsp;Dickensovi. Nyní mě&nbsp;zajímáš ještě víc! Ty&nbsp;maluješ, když hovoříš! Když popisuješ svůj dům, jako bych jej viděla, až&nbsp;mráz člověka přechází! Ano, básni dál! Jenom do&nbsp;toho vlož ještě něco živoucího, lidi, půvabné lidi, nejraději nešťastné!“ Měla pravdu, popsal jsem pravdivě dům, jak se&nbsp;mi&nbsp;jevil, s&nbsp;jeho hlukem a&nbsp;hřmotem, ale jenom tak, bez děje. Ten přišel později!</span></p>
          <h2 id="iv" class="chunk" data-nb-ref-number="45" data-nb-words="1" data-nb-chars="2"><span class="idea" data-nb-ref-number="45" id="idea45" data-nb-words="1" data-nb-chars="2">IV</span></h2>
          <p class="chunk" data-nb-ref-number="46" data-nb-words="19" data-nb-chars="112"><span class="idea" data-nb-ref-number="46" id="idea46" data-nb-words="19" data-nb-chars="112">Bylo to&nbsp;v&nbsp;zimě, večer po&nbsp;divadle. Snesl se&nbsp;strašlivý nečas, sněhová vánice, takže jsi sotva mohl kráčet kupředu.</span></p>
          <p class="chunk" data-nb-ref-number="47" data-nb-words="81" data-nb-chars="483"><span class="idea" data-nb-ref-number="47" id="idea47" data-nb-words="81" data-nb-chars="483">Teta se&nbsp;vracela z&nbsp;představení a&nbsp;já ji&nbsp;chtěl doprovodit domů. Ale nedokázal jsem jít sám, natož podpírat jiné, nájemné povozy byly všechny zamluveny a&nbsp;teta bydlela daleko ve&nbsp;městě. Naštěstí dům, ve&nbsp;kterém jsem bydlel, stál přímo u&nbsp;divadla, neboť nebýt té&nbsp;náhody, nezbylo by&nbsp;nám než zůstat ve&nbsp;strážní budce a&nbsp;čekat, jak se&nbsp;počasí vyvine. Klopýtali jsme vpřed v&nbsp;hlubokém sněhu, ovíváni poletujícími vločkami. Zvedal jsem ji, držel a&nbsp;podpíral. Upadli jsme pouze dvakrát a&nbsp;jen do&nbsp;měkkého.</span></p>
          <p class="chunk" data-nb-ref-number="48" data-nb-words="93" data-nb-chars="515"><span class="idea" data-nb-ref-number="48" id="idea48" data-nb-words="93" data-nb-chars="515">Před mými vraty jsme ze&nbsp;sebe setřásli sníh a&nbsp;na schodech jsme se&nbsp;znova pečlivě oklepali. Přesto ho&nbsp;na&nbsp;nás zbylo ještě tolik, abychom zamokřili podlahu v&nbsp;předsíni. Svlékli jsme ze&nbsp;šatstva úplně všechno, co&nbsp;se&nbsp;dalo odložit, a&nbsp;bytná tetě půjčila své suché punčochy a&nbsp;župan. Prohlásila, že&nbsp;je&nbsp;to&nbsp;nutné, že&nbsp;by&nbsp;se&nbsp;teta této noci na&nbsp;žádný způsob nedostala domů, což byla pravda, a&nbsp;prosila ji, aby vzala zavděk její světnicí, že&nbsp;tam jí&nbsp;upraví lože na&nbsp;pohovce, za&nbsp;neustále uzavřenými dveřmi do&nbsp;mého pokoje. A&nbsp;tak se&nbsp;i&nbsp;stalo.</span></p>
          <p class="chunk" data-nb-ref-number="49" data-nb-words="112" data-nb-chars="622"><span class="idea" data-nb-ref-number="49" id="idea49" data-nb-words="112" data-nb-chars="622">V&nbsp;kamnech hořel oheň, samovar stál na&nbsp;stole&nbsp;– v&nbsp;malé světničce bylo útulno, třeba ne&nbsp;tak útulno jako u&nbsp;tety, kde v&nbsp;zimě zakrývají jedny těžké závěsy dveře a&nbsp;druhé okna, kde na&nbsp;podlaze leží dvě vrstvy koberců a&nbsp;pod nimi ještě tři vrstvy papíru. Sedí se&nbsp;tam jako v&nbsp;dobře uzátkované láhvi s&nbsp;teplým vzduchem. Leč, jak řečeno, bylo také u&nbsp;mne útulno. A&nbsp;zatímco vítr venku skučel, teta rozjímala a&nbsp;vypravovala. Hovořila o&nbsp;svém mládí i&nbsp;o&nbsp;sládkovi a&nbsp;staré vzpomínky ožívaly. Pamatovala se, jak mi&nbsp;vyrostl první zub a&nbsp;jakou radost z&nbsp;toho měla celá rodina. První zub! Zub nevinnosti, bělostný jako malá bílá kapka mléka, mléčný zub.</span></p>
          <p class="chunk" data-nb-ref-number="50" data-nb-words="31" data-nb-chars="184"><span class="idea" data-nb-ref-number="50" id="idea50" data-nb-words="31" data-nb-chars="184">Vyrostl jeden a&nbsp;vyrostlo jich víc, celá řada. Druh vedle druha, nahoře i&nbsp;dole, nejkrásnější dětské zoubky, ale zatím jenom předvoj, nikoli ty&nbsp;pravé, které mi&nbsp;měly zůstat po&nbsp;celý život.</span></p>
          <p class="chunk" data-nb-ref-number="51" data-nb-words="22" data-nb-chars="123"><span class="idea" data-nb-ref-number="51" id="idea51" data-nb-words="22" data-nb-chars="123">Ty&nbsp;však také přišly a&nbsp;s&nbsp;nimi zuby moudrosti, jako křídelní pobočníci v&nbsp;řadě, zuby zrozené v&nbsp;bolestech a&nbsp;s&nbsp;velkými obtížemi.</span></p>
          <p class="chunk" data-nb-ref-number="52" data-nb-words="73" data-nb-chars="422"><span class="idea" data-nb-ref-number="52" id="idea52" data-nb-words="73" data-nb-chars="422">Odcházely opět každý zvlášť! A&nbsp;většinou to&nbsp;bylo dřív, nežli stačila uplynout doba jejich služby. Nakonec ale i&nbsp;poslední zub odejde a&nbsp;ten den není žádným svátkem, je&nbsp;to&nbsp;den bolesti. Tak zestárneš, třebas by&nbsp;ti&nbsp;mysl zůstávala mladá. Takové myšlenky nejsou veselé, a&nbsp;přece jsme se&nbsp;dostali k&nbsp;hovoru o&nbsp;tom všem, vrátili jsme se&nbsp;do&nbsp;dětských let, a&nbsp;bylo již dvanáct hodin, když se&nbsp;teta odebírala k&nbsp;odpočinku do&nbsp;sousedního pokoje.</span></p>
          <p class="chunk" data-nb-ref-number="53" data-nb-words="66" data-nb-chars="395"><span class="idea" data-nb-ref-number="53" id="idea53" data-nb-words="66" data-nb-chars="395">„Dobrou noc, děťátko!“ volala. „Nyní budu spát, jako bych ležela na&nbsp;svojí vlastní velké pohovce!“ Pak se&nbsp;ztišila, ale neutišilo se&nbsp;ani v&nbsp;domě, ani venku. Vichr otřásal okny, tloukl dlouhými železnými háky, rozezvučel zvonek u&nbsp;sousedových dveří. Nájemník nade mnou přišel domů a&nbsp;došlo i&nbsp;na jeho noční přecházení v&nbsp;botách. Potom se&nbsp;sice odebral na&nbsp;lože, ale chrápal, že&nbsp;to&nbsp;bylo slyšet skrze strop.</span></p>
          <p class="chunk" data-nb-ref-number="54" data-nb-words="30" data-nb-chars="192"><span class="idea" data-nb-ref-number="54" id="idea54" data-nb-words="30" data-nb-chars="192">Já&nbsp;jsem tedy nenalezl klidu, nedostalo se&nbsp;mi&nbsp;odpočinku. Ani bouře se&nbsp;neuklidnila, byla nestydatě divoká. Vítr fičel, zpíval plný života a&nbsp;moje zuby také začínaly ožívat svým obvyklým způsobem.</span></p>
          <p class="chunk" data-nb-ref-number="55" data-nb-words="5" data-nb-chars="32"><span class="idea" data-nb-ref-number="55" id="idea55" data-nb-words="5" data-nb-chars="32">Začal veliký zpěv bolavých zubů.</span></p>
          <p class="chunk" data-nb-ref-number="56" data-nb-words="35" data-nb-chars="199"><span class="idea" data-nb-ref-number="56" id="idea56" data-nb-words="35" data-nb-chars="199">A&nbsp;od okna táhlo a&nbsp;měsíc svítil dovnitř na&nbsp;podlahu. Jeho světlo přicházelo a&nbsp;mizelo, jak přicházely a&nbsp;mizely mraky ve&nbsp;vichřici, a&nbsp;neklid v&nbsp;mracích i&nbsp;ve světle nakonec nabýval na&nbsp;podlaze určité podoby.</span></p>
          <p class="chunk" data-nb-ref-number="57" data-nb-words="120" data-nb-chars="701"><span class="idea" data-nb-ref-number="57" id="idea57" data-nb-words="120" data-nb-chars="701">Podoby čehosi pohyblivého&nbsp;– a&nbsp;pak jsem pocítil ledově chladný závan. Na&nbsp;podlaze seděla jakási tenká a&nbsp;dlouhá postava, jako když dítě kamínkem kreslí na&nbsp;tabulce cosi, co&nbsp;se&nbsp;má&nbsp;podobat člověku. Jedna tenká čára tvoří tělo, další čára a&nbsp;ještě jedna jsou ruce. Nohy jsou opět dvě čáry a&nbsp;hlava mnohoúhelník. Brzy se&nbsp;ale postava stávala zřetelnější, jako by&nbsp;se&nbsp;na&nbsp;ni&nbsp;vršil oděv, velmi tenký, velmi jemný, dokazující, že&nbsp;asi patří ženskému pohlaví. A&nbsp;vzápětí jsem uslyšel podivné bzučení. Nevím, co&nbsp;– zdali ta&nbsp;postava, či&nbsp;vítr&nbsp;– tu&nbsp;bzučelo jako moucha masařka na&nbsp;rozbitém okně. Ale ne&nbsp;– byla to&nbsp;ona sama, tetka „Bolest zubů“! Její strašlivost, Satania infernalis, Bůh nás chraň a&nbsp;opatruj před její návštěvou!</span></p>
          <p class="chunk" data-nb-ref-number="58" data-nb-words="80" data-nb-chars="478"><span class="idea" data-nb-ref-number="58" id="idea58" data-nb-words="80" data-nb-chars="478">„Tady je&nbsp;dobře!“ bručela. „Dobré bydlo, bahnitá země, rašelina! Tady se&nbsp;komáři něco nabzučeli s&nbsp;jedem v&nbsp;sosáku! Nyní mám i&nbsp;já sosák, ten musím brousit na&nbsp;lidských zubech a&nbsp;tomu zde na&nbsp;posteli se&nbsp;zuby tak přepěkně lesknou. Vzdorovaly sladkostem a&nbsp;kyselosti, horku a&nbsp;chladu, ořechovým skořápkám a&nbsp;peckám ze&nbsp;švestek! Nevadí, i&nbsp;tak je&nbsp;rozviklám a&nbsp;uvolním, projedu jejich kořeny jako průvan, dám jim studenou lázeň!“ Byl to&nbsp;strašlivý host, byla to&nbsp;strašlivá řeč, a&nbsp;ještě nebyl konec.</span></p>
          <p class="chunk" data-nb-ref-number="59" data-nb-words="44" data-nb-chars="234"><span class="idea" data-nb-ref-number="59" id="idea59" data-nb-words="44" data-nb-chars="234">„Tak tys tedy básník,“ pravila. „No, však já&nbsp;už&nbsp;tě&nbsp;procvičím z&nbsp;veršů bolesti. Vrazím ti&nbsp;železo a&nbsp;ocel do&nbsp;těla, vetknu drát do&nbsp;všech tvých nervových vláken!“ A&nbsp;bylo to, jako by&nbsp;mi&nbsp;žhavé šídlo vjelo do&nbsp;dásní, ale marně jsem se&nbsp;odvracel.</span></p>
          <p class="chunk" data-nb-ref-number="60" data-nb-words="65" data-nb-chars="407"><span class="idea" data-nb-ref-number="60" id="idea60" data-nb-words="65" data-nb-chars="407">„Znamenité, opravdu znamenité zuby,“ pokračovala. „Jako varhany, jen na&nbsp;ně&nbsp;zahrát! Věru, nebyl by&nbsp;to&nbsp;velkolepý koncert s&nbsp;bubny, trumpetami, flautou piccolo<sup id="fnref:1"><a href="#fn:1" class="footnote-ref" role="doc-noteref">1</a></sup>, jakož i&nbsp;pozounem v&nbsp;zubu moudrosti? Velký básník, veliká hudba!“ A&nbsp;hned začala hrát a&nbsp;vypadala přitom strašlivě, třebaže z&nbsp;ní nebylo vidět víc než ruku. Či&nbsp;spíš stín šedé ruky s&nbsp;dlouhými, jako šídlo tenkými prsty, z&nbsp;nichž každý byl mučícím nástrojem.</span></p>
          <p class="chunk" data-nb-ref-number="61" data-nb-words="21" data-nb-chars="139"><span class="idea" data-nb-ref-number="61" id="idea61" data-nb-words="21" data-nb-chars="139">Palec a&nbsp;ukazováček byly kleště a&nbsp;vrták, prostředníček špičatým šídlem, prsteníček měl na&nbsp;konci nebozez a&nbsp;malíček stříkačku s&nbsp;komářím jedem.</span></p>
          <p class="chunk" data-nb-ref-number="62" data-nb-words="19" data-nb-chars="108"><span class="idea" data-nb-ref-number="62" id="idea62" data-nb-words="19" data-nb-chars="108">„Však já&nbsp;tě&nbsp;naučím dělat verše!“ dál vedla svou. „Velký básník má&nbsp;mít velké bolesti zubů, malý básník malé!“</span></p>
          <p class="chunk" data-nb-ref-number="63" data-nb-words="29" data-nb-chars="166"><span class="idea" data-nb-ref-number="63" id="idea63" data-nb-words="29" data-nb-chars="166">„Ó, v&nbsp;tom případě mne nech být malým!“ prosil jsem. „A&nbsp;nech mne vůbec být! Já&nbsp;nejsem žádný básník, mám jenom návaly básnění jako návaly bolesti zubů! Odejdi! Odejdi!“</span></p>
          <p class="chunk" data-nb-ref-number="64" data-nb-words="68" data-nb-chars="390"><span class="idea" data-nb-ref-number="64" id="idea64" data-nb-words="68" data-nb-chars="390">„Už jsi přišel na&nbsp;to, že&nbsp;jsem mocnější než poezie, filozofie, matematika a&nbsp;veškerá hudba?“ zeptala se. „Mocnější než všechny ty&nbsp;namalované a&nbsp;do mramoru vtesané city? Jsem starší toho všeho. Narodila jsem se&nbsp;u&nbsp;samé zahrady rajské, kde vítr foukal a&nbsp;vlhké houby rostly. Donutila jsem Evu, aby se&nbsp;oblékala za&nbsp;studeného počasí, a&nbsp;Adama také. A&nbsp;věř mi, že&nbsp;byla veliká síla v&nbsp;první bolesti zubů!“</span></p>
          <p class="chunk" data-nb-ref-number="65" data-nb-words="7" data-nb-chars="52"><span class="idea" data-nb-ref-number="65" id="idea65" data-nb-words="7" data-nb-chars="52">„Věřím všemu,“ odvětil jsem. „Jenom odejdi! Odejdi!“</span></p>
          <p class="chunk" data-nb-ref-number="66" data-nb-words="30" data-nb-chars="182"><span class="idea" data-nb-ref-number="66" id="idea66" data-nb-words="30" data-nb-chars="182">„Dobrá, jestliže přestaneš být básníkem, nebudeš-li už&nbsp;nikdy veršovat na&nbsp;papíře nebo na&nbsp;jiné látce, na&nbsp;kterou se&nbsp;dá&nbsp;psát, tedy tě&nbsp;pustím. Ale vrátím se, jakmile znovu začneš básnit!“</span></p>
          <p class="chunk" data-nb-ref-number="67" data-nb-words="9" data-nb-chars="56"><span class="idea" data-nb-ref-number="67" id="idea67" data-nb-words="9" data-nb-chars="56">„Nezačnu, přísahám. Jenom&nbsp;– kéž tě&nbsp;již nikdy nespatřím!“</span></p>
          <p class="chunk" data-nb-ref-number="68" data-nb-words="56" data-nb-chars="328"><span class="idea" data-nb-ref-number="68" id="idea68" data-nb-words="56" data-nb-chars="328">„Spatříš mne, ale v&nbsp;tělnatější a&nbsp;tobě milejší podobě, nežli mám nyní! Spatříš mne v&nbsp;podobě tety Emilie. A&nbsp;řeknu ti: ‚Básni, moje děťátko! Jsi velikým básníkem, snad největším, jakého máme.‘ Ale uvěříš-li mi, potom tvoje verše přeměním v&nbsp;hudbu a&nbsp;tu budu drnkat v&nbsp;tvých ústech! Vzpomeň si&nbsp;na&nbsp;mne, děťátko, až&nbsp;spatříš tetu Emilii!“</span></p>
          <p class="chunk" data-nb-ref-number="69" data-nb-words="50" data-nb-chars="288"><span class="idea" data-nb-ref-number="69" id="idea69" data-nb-words="50" data-nb-chars="288">Pak zmizela. Na&nbsp;rozloučenou píchlo mě&nbsp;ještě jakoby žhavým šídlem v&nbsp;dásni, ale vzápětí bolest přestala a&nbsp;já se&nbsp;houpal mezi bílými lekníny na&nbsp;měkké a&nbsp;klidné vodě. Jejich široké zelené listy se&nbsp;skláněly a&nbsp;klesaly pode mnou, uvadlé opadávaly a&nbsp;já jsem padal s&nbsp;nimi, uvolňoval se&nbsp;a&nbsp;upokojoval.</span></p>
          <p class="chunk" data-nb-ref-number="70" data-nb-words="17" data-nb-chars="99"><span class="idea" data-nb-ref-number="70" id="idea70" data-nb-words="17" data-nb-chars="99">„Zemřít, roztát jako sníh!“ znělo a&nbsp;pělo to&nbsp;ve&nbsp;vodě. „Vypařit se&nbsp;jako mračno, odletět jako mračno!“</span></p>
          <p class="chunk" data-nb-ref-number="71" data-nb-words="50" data-nb-chars="315"><span class="idea" data-nb-ref-number="71" id="idea71" data-nb-words="50" data-nb-chars="315">A&nbsp;skrze vodu až&nbsp;dolů ke&nbsp;mně zářila veliká jména, nápisy na&nbsp;vítězných korouhvích, patent nesmrtelnosti&nbsp;– napsaný na&nbsp;křídlech jepice. Můj spánek byl hluboký, byl to&nbsp;spánek beze snu. Neslyšel jsem hučící vítr, bouchající vrata, řinčící zvonek u&nbsp;sousedových dveří, ba&nbsp;ani hlučné posilování těla o&nbsp;patro výš. Blaženství!</span></p>
          <p class="chunk" data-nb-ref-number="72" data-nb-words="23" data-nb-chars="126"><span class="idea" data-nb-ref-number="72" id="idea72" data-nb-words="23" data-nb-chars="126">Vtom přišel prudký závan bouře a&nbsp;zavřené dveře k&nbsp;tetě se&nbsp;rozlétly. Teta vyskočila, obula si&nbsp;boty, oblékla šaty a&nbsp;vešla ke&nbsp;mně.</span></p>
          <p class="chunk" data-nb-ref-number="73" data-nb-words="11" data-nb-chars="72"><span class="idea" data-nb-ref-number="73" id="idea73" data-nb-words="11" data-nb-chars="72">„Spal jsi jako andělíček,“ pravila, „vůbec jsem neměla odvahu tě&nbsp;budit.“</span></p>
          <p class="chunk" data-nb-ref-number="74" data-nb-words="30" data-nb-chars="155"><span class="idea" data-nb-ref-number="74" id="idea74" data-nb-words="30" data-nb-chars="155">Otevřel jsem oči. Dočista mi&nbsp;vypadlo, že&nbsp;teta zůstala v&nbsp;domě, ale záhy jsem si&nbsp;vzpomněl. A&nbsp;vzpomněl jsem si&nbsp;i&nbsp;na bolesti zubů&nbsp;– sen a&nbsp;skutečnost se&nbsp;pletly.</span></p>
          <p class="chunk" data-nb-ref-number="75" data-nb-words="27" data-nb-chars="136"><span class="idea" data-nb-ref-number="75" id="idea75" data-nb-words="27" data-nb-chars="136">„Nepsal jsi už&nbsp;nic včera večer, když jsme si&nbsp;dali dobrou noc?“ otázala se. „I&nbsp;když, kéž bys byl psal, ty&nbsp;jsi můj básník a&nbsp;zůstaneš jím!“</span></p>
          <p class="chunk" data-nb-ref-number="76" data-nb-words="28" data-nb-chars="160"><span class="idea" data-nb-ref-number="76" id="idea76" data-nb-words="28" data-nb-chars="160">Připadalo mi, že&nbsp;se&nbsp;potutelně usmívá, ale nevěděl jsem, zdali je&nbsp;to&nbsp;skutečná teta Emilie, která mne milovala, či&nbsp;ta&nbsp;strašlivá osoba, které jsem dal v&nbsp;noci slib.</span></p>
          <p class="chunk" data-nb-ref-number="77" data-nb-words="5" data-nb-chars="34"><span class="idea" data-nb-ref-number="77" id="idea77" data-nb-words="5" data-nb-chars="34">„Vím, žes určitě básnil, děťátko!“</span></p>
          <p class="chunk" data-nb-ref-number="78" data-nb-words="10" data-nb-chars="53"><span class="idea" data-nb-ref-number="78" id="idea78" data-nb-words="10" data-nb-chars="53">„Ne, ne!“ zvolal jsem. „A&nbsp;jsi ty&nbsp;určitě teta Emilie?“</span></p>
          <p class="chunk" data-nb-ref-number="79" data-nb-words="9" data-nb-chars="56"><span class="idea" data-nb-ref-number="79" id="idea79" data-nb-words="9" data-nb-chars="56">„Kdo jiný?“ pravila, nastoupila do&nbsp;drožky a&nbsp;odjela domů.</span></p>
          <p class="chunk" data-nb-ref-number="80" data-nb-words="5" data-nb-chars="25"><span class="idea" data-nb-ref-number="80" id="idea80" data-nb-words="5" data-nb-chars="25">Byla to&nbsp;tedy teta Emilie.</span></p>
          <p class="chunk" data-nb-ref-number="81" data-nb-words="17" data-nb-chars="85"><span class="idea" data-nb-ref-number="81" id="idea81" data-nb-words="17" data-nb-chars="85">A&nbsp;já dal dohromady, co&nbsp;je&nbsp;tu&nbsp;napsáno. Není to&nbsp;ve&nbsp;verších a&nbsp;nebudiž to&nbsp;nikdy otištěno.</span></p>
        </section>
        <section>
          <p class="chunk" data-nb-ref-number="82" data-nb-words="3" data-nb-chars="20"><span class="idea" data-nb-ref-number="82" id="idea82" data-nb-words="3" data-nb-chars="20">Tady rukopis končil.</span></p>
          <p class="chunk" data-nb-ref-number="83" data-nb-words="48" data-nb-chars="290"><span class="idea" data-nb-ref-number="83" id="idea83" data-nb-words="48" data-nb-chars="290">Mému mladému příteli, budoucímu kupeckému tovaryšovi, se&nbsp;nepodařilo sehnat zbývající části. Ty&nbsp;se&nbsp;dostaly do&nbsp;světa&nbsp;– být papírem na&nbsp;uzenáčích, máslu a&nbsp;zeleném mýdlu se&nbsp;stalo jejich posláním. Sládek je&nbsp;mrtev, teta je&nbsp;mrtvá i&nbsp;student je&nbsp;mrtev&nbsp;– ten, jehož myšlenkové perly se&nbsp;dostaly do&nbsp;koše.</span></p>
          <p class="chunk" data-nb-ref-number="84" data-nb-words="9" data-nb-chars="44"><span class="idea" data-nb-ref-number="84" id="idea84" data-nb-words="9" data-nb-chars="44">A&nbsp;to je&nbsp;konec povídky o&nbsp;tetce zvané Zubybol.</span></p>
        </section>
        <section class="footnotes" role="doc-endnotes">
          <hr>
          <ol>
            <li id="fn:1" role="doc-endnote" class="chunk" data-nb-ref-number="85" data-nb-words="11" data-nb-chars="76"><span class="idea" data-nb-ref-number="85" id="idea85" data-nb-words="11" data-nb-chars="76"><p>Pikola, dřevěný dechový nástroj, menší varianta příčné flétny. <em>Pozn. red.</em> <a href="#fnref:1" class="footnote-backref" role="doc-backlink">↩︎</a></p></span></li>
          </ol>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./pohadky_ii_046.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>