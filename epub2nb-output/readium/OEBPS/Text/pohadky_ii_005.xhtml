<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>pohadky_ii-2</title>
		<link href="../Styles/pohadky_ii_idstyles.css" rel="stylesheet" type="text/css"/>
	</head>
	<body id="pohadky_ii" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-1" class="MLP-uroven2-kapitola">Rajská zahrada</p>
			<p class="MLP-text-bez1radku">Byl jeden královský syn a&nbsp;snad nikdo neměl tolik krásných knih jako on. O&nbsp;všem, co se událo na tomto světě, se tak mohl dočíst a&nbsp;spatřit to nádherně namalované. Každý národ a&nbsp;každá země v&nbsp;nich byly popsány, jen o&nbsp;tom, kde hledat rajskou zahradu, tam nestálo ani slova. A&nbsp;právě na to princ nejvíc myslel. Jeho babička mu vypravovala, když ještě byl docela malý a&nbsp;teprve se chystal do školy, že květiny v&nbsp;rajské zahradě chutnají jako nejsladší koláč a&nbsp;jejich kalíšky jsou plné nejjemnějšího vína. Také říkala, že je na jednom květu napsáno <span class="MLP-znak-kurziva-11b">Dějepis</span>, na druhém <span class="MLP-znak-kurziva-11b">Zeměpis</span>, na jiném <span class="MLP-znak-kurziva-11b">Počty</span>. Stačilo sníst ten koláč a&nbsp;znal jsi vše, co ses měl za úkol naučit, a&nbsp;čím více jsi jedl, tím více jsi z&nbsp;dějepisu, zeměpisu i&nbsp;počtů věděl.</p>
			<p class="MLP-text">Tehdy tomu bezmezně věřil. Až když povyrostl, pochopil, že nádhera rajské zahrady spočívá ještě v&nbsp;něčem jiném.</p>
			<p class="MLP-text">„Proč jen utrhla Eva jablko ze stromu vědění! Proč jen jedl Adam zapovězené ovoce! Být já na jejich místě, nebylo by se to stalo! Nikdy by se hřích nedostal na svět!“</p>
			<p class="MLP-text">To říkal tenkrát a&nbsp;to říkal ještě, když mu bylo sedmnáct let.</p>
			<p class="MLP-text">Rajská zahrada nepřestávala zaměstnávat jeho mysl.</p>
			<p class="MLP-text">Jednoho dne si vyšel do lesa. Šel sám, neboť tak se procházel nejraději. Připozdívalo se, stahovaly se mraky a&nbsp;pak se spustil liják. Nebe se změnilo v&nbsp;jeden jediný splav, z&nbsp;něhož se řítila voda, a&nbsp;byla taková tma, jaká bývá v&nbsp;nejhlubší studni. Princ se brzy smekal po vlhké trávě, brzy klopýtal o&nbsp;mokré kameny, které vyčnívaly ze skalnaté půdy. Všude bylo vody ažaž a&nbsp;na ubohém princi nezůstala nit suchá. Musel přelézat veliká skaliska, z&nbsp;nichž voda crčela do vysokého mechu. Byl zemdlen, že se sotva držel na nohou.</p>
			<p class="MLP-text">Tu uslyšel podivný šumot a&nbsp;spatřil před sebou velikou jeskyni. Uvnitř hořelo světlo, že bys na něm mohl upéci celého jelena, a&nbsp;tak se také dělo. Nádherný jelen s&nbsp;obrovskými parohy se pomalu otáčel na rožni mezi dvěma poraženými jedlemi. Obstarožní žena, vysoká a&nbsp;silná, jako by byla převlečeným mužem, seděla u&nbsp;ohně a&nbsp;házela do plamenů poleno za polenem.</p>
			<p class="MLP-text">„Jen pojď blíž,“ pravila, „a posaď se k&nbsp;ohni, ať si usušíš šaty!“</p>
			<p class="MLP-text">„Příšerně tady táhne!“ řekl princ a&nbsp;sedl si na podlahu.</p>
			<p class="MLP-text">„Ano, a&nbsp;bude ještě hůř, až se vrátí moji synové!“ odvětila žena. „Jsi v&nbsp;jeskyni větrů, moji synové jsou čtyři větry světa. Rozumíš tomu?“</p>
			<p class="MLP-text">„Jistě, avšak kde jsou tvoji synové?“ otázal se princ.</p>
			<p class="MLP-text">„Na hloupou otázku je těžká odpověď,“ prohlásila žena. „Moji synové se mi nezpovídají. Jsou dospělí, dělají si, co chtějí. Ale chceš-li to mermomocí vědět, teď právě koulejí míč s&nbsp;oblaky. Tam, ve velkém sále,“ ukázala nahoru do vzduchu.</p>
			<p class="MLP-text">„Ach tak!“ pokývl princ. „Ale proč se do mne tak zhurta obouváte? Ženy, které vídávám kolem sebe, hovoří daleko jemněji!“</p>
			<p class="MLP-text">„Protože nemají nic jiného na práci! Já však musím být rázná a&nbsp;drsná, mám-li udržet svoje syny na uzdě! A&nbsp;umím je zkrotit, třebaže mají tvrdé hlavy! Vidíš ty čtyři pytle tamhle na zdi? Těch se bojí, jako ty ses bával metly za zrcadlem. Dovedu hochy svázat, to mi věř, a&nbsp;potom šup s&nbsp;nimi do pytlů. Mnoho okolků s&nbsp;nimi nenadělám! Tam pak sedí a&nbsp;nemohou se prohánět, dokud to neuznám za dobré. A&nbsp;vida, tady zrovna jednoho máme!“</p>
			<p class="MLP-text">Severní vítr vkročil a&nbsp;přinesl s&nbsp;sebou ledový chlad. Veliké kroupy se sypaly na podlahu a&nbsp;sněhové vločky poletovaly kolem. Byl oděn v&nbsp;kazajku a&nbsp;spodky z&nbsp;medvědí kůže. Čepice z&nbsp;tulení srsti mu spadala až přes uši. Dlouhé rampouchy zdobily jeho vousy a&nbsp;další kroupa za kroupou padaly z&nbsp;límce kabátu.</p>
			<p class="MLP-text">„Nechoďte hned k&nbsp;ohni,“ nabádal princ, „mohl byste mít omrzliny na obličeji i&nbsp;na rukou!“</p>
			<p class="MLP-text">„Omrzliny?“ Severák se hlasitě zasmál a&nbsp;dodal: „Jaképak omrzliny, vždyť mráz je moje největší potěšení! A&nbsp;kdopak jsi ty, chudáčku, a&nbsp;jak ses dostal do jeskyně větrů?“</p>
			<p class="MLP-text">„Je mým hostem!“ řekla stařena. „A&nbsp;není-li ti to vysvětlení vhod, taky bys mohl skončit v&nbsp;pytli! Teď víš, co si myslím!“</p>
			<p class="MLP-text">To pomohlo! Severní vítr se zklidnil a&nbsp;vyprávěl, odkud přichází a&nbsp;kde byl skoro celý měsíc.</p>
			<p class="MLP-text">„Od Ledového moře se vracím,“ pravil. „Byl jsem na Medvědím ostrově s&nbsp;ruskými velrybáři. Spal jsem u&nbsp;kormidla, když vypluli k&nbsp;Severnímu mysu, a&nbsp;když jsem se cestou na chvíli probudil, přeletěl mi okolo nohou pták bouřlivák. Je to veselý pták. Chvíli rychle mává křídly, potom je zase drží nepohnutě rozepjatá, a&nbsp;přece letí dál.“</p>
			<p class="MLP-text">„Tak jenom ne tak z&nbsp;daleka široka!“ napomenula ho matka. „Dostal ses tedy na Medvědí ostrov!“</p>
			<p class="MLP-text"><span>„A&nbsp;je tam moc hezky! Půda jako k&nbsp;tanci, rovná jak talíř! Poloroztálý sníh s&nbsp;mechem, ostré kameny a&nbsp;všude leží kostry mrožů a&nbsp;ledních medvědů, které vypadají jako ruce a&nbsp;nohy obrů pokryté práchnivějící zelení. Řekl bys, že na ně slunce nikdy nezasvitlo. Foukl jsem trochu do mlhy, aby bylo vidět naše přístřeší. Byl to dům zbudovaný z&nbsp;lodního vraku a&nbsp;pokrytý tuleními kůžemi vnitřkem obrácenými ven, takže byly červené a&nbsp;zelené. Na střeše seděl živý lední medvěd a&nbsp;bručel. Šel jsem po pobřeží, abych si prohlédl ptačí hnízda, a&nbsp;spatřil jsem v&nbsp;nich holá mláďata. Křičela a&nbsp;otevírala zobáčky. Nafoukal jsem jim do nich, aby se naučila zavírat ústa. Úplně dole na břehu se váleli mroži. Vypadali jako pohyblivá střeva nebo jako obrovští červi s&nbsp;prasečími hlavami a&nbsp;na loket</span><span class="char-style-override-1"><a id="footnote-3409-1-backlink" class="footnote-link" href="#footnote-3409-1">1</a></span><span> dlouhými zuby!“</span></p>
			<p class="MLP-text">„Umíš dobře vypravovat, chlapče!“ pochválila Severní vítr matka. „Až se mi sliny v&nbsp;ústech sbíhají, když tě slyším!“</p>
			<p class="MLP-text">„Pak jsme se dali do lovu. Harpuna se zaryla mrožovi do hrudi a&nbsp;proud teplé krve se vyřinul na led jako vodotrysk. Tu jsem pomyslel také na svoje pobavení! Zadul jsem a&nbsp;poručil svým plachetním lodím, ledovým krám vysokým jak hory, aby sevřely lovící čluny. Hoj, to bylo lomozu a&nbsp;křiku! Ale já jsem lomozil hlasitěji. Mrtvá těla velryb, bedny a&nbsp;lanoví, všechno museli vyložit na led! Posypal jsem to sněhovými vločkami a&nbsp;hnal je v&nbsp;sevřených plavidlech i&nbsp;s&nbsp;jejich lovem k&nbsp;jihu, aby tam okusili slané vody. Ti se již nikdy nevrátí na Medvědí ostrov!“</p>
			<p class="MLP-text">„To jsi ale jednal špatně!“ už se tolik neradovala matka.</p>
			<p class="MLP-text">„Co dobrého jsem udělal, o&nbsp;tom nechť ostatní vyprávějí!“ řekl vítr. „A&nbsp;tuhle již máme bratra od západu, toho mám ze všech nejraději, voní mořem a&nbsp;přináší s&nbsp;sebou příjemný chlad!“</p>
			<p class="MLP-text">„To je malý Zefír?“ ptal se princ.</p>
			<p class="MLP-text">„Ano, ovšem, je to Zefír!“ odvětila stařena. „Ale nyní již není tak malý jako kdysi. Za starých časů to byl hezký a&nbsp;hodný chlapec, ale to už je opravdu dávno!“</p>
			<p class="MLP-text">A&nbsp;Zefír vskutku vypadal jako divoch, dokonce měl kolem hlavy vycpané kolo, aby si neublížil, když na něco narazí čelem. V&nbsp;ruce držel obušek zhotovený z&nbsp;amerického mahagonového stromu. Větší věru nemohl být!</p>
			<p class="MLP-text">„Odkudpak přicházíš?“ zeptala se ho matka.</p>
			<p class="MLP-text">„Z&nbsp;pralesů,“ pravil, „kde trnité liány tvoří houštinu mezi všemi stromy, kde vodní chřestýš leží ve vlhké trávě a&nbsp;lidé se zdají zbytečnými!“</p>
			<p class="MLP-text">„A&nbsp;copak jsi tam dělal?“</p>
			<p class="MLP-text">„Díval jsem se na hlubokou řeku, jak se řítí ze skal, mění se v&nbsp;prach a&nbsp;zase letí k&nbsp;mrakům, aby podepřela duhu. A&nbsp;pozoroval jsem divokého buvola. Plul po řece, ale proud jej strhl s&nbsp;sebou. Hnal se s&nbsp;hejnem divokých kachen, které se nad vodopádem vznesly do výše, zatímco buvol se zřítil dolů. To se mi líbilo. Zadul jsem, až se vše rozbouřilo, až se prastaré stromy vyvracely z&nbsp;kořenů a&nbsp;tříštily na kusy.“</p>
			<p class="MLP-text">„Jiného jsi nedělal nic?“ vyptávala se stařena.</p>
			<p class="MLP-text">„Metal jsem kozelce po stepích, hladil divoké koně a&nbsp;střásal kokosové ořechy! Ano, ano, já bych toho dovedl vypravovat! Ale není dobře povídat pokaždé všechno, co víš. To přec znáš, stařenko!“</p>
			<p class="MLP-text">Líbal přitom svoji matku, že by se málem svalila dozadu. Byl to opravdu divoký chlapec.</p>
			<p class="MLP-text">A&nbsp;do toho přiletěl Jižní vítr v&nbsp;turbanu a&nbsp;vlajícím beduínském plášti.</p>
			<p class="MLP-text">„Tady uvnitř to ale fičí!“ řekl a&nbsp;přihodil několik polen do ohně. „Je hned poznat, kdo byl doma první!“</p>
			<p class="MLP-text">„Je tu takové horko, že bys upekl ledního medvěda!“ namítl severní bratr.</p>
			<p class="MLP-text">„Ty sám jsi lední medvěd!“ nedal se Jižní vítr.</p>
			<p class="MLP-text">„Chcete, abych vás oba strčila do pytle?“ okřikla je stařena a&nbsp;nařídila synovi, který se vrátil z&nbsp;jihu: „Sedni si tamhle na kámen a&nbsp;vypravuj, kdes byl!“</p>
			<p class="MLP-text">„V&nbsp;Africe, matko!“ odvětil. „S&nbsp;Hotentoty jsem lovil lvy v&nbsp;zemi Kafrů. Jaká tam roste na rovinách tráva, zelená jako oliva! Tančila tam antilopa a&nbsp;pštros uháněl se mnou o&nbsp;závod, ale já mám přece rychlejší nohy. Přišel jsem na poušť, k&nbsp;žluté písčině, která se podobá mořskému dnu. Přede mnou tam dorazila karavana. Lidé, kteří ji tvořili, právě zabíjeli svého posledního velblouda, aby si opatřili pitnou vodu, ale dostalo se jim jí jenom málo. A&nbsp;žádného konce neměla ta rozlehlá poušť a&nbsp;slunce pálilo, až písek žhnul a&nbsp;sálal. Začal jsem se v&nbsp;něm válet a&nbsp;zvířil jej ve vysoké sloupy. To byl tanec! Mělas vidět, jak zkroušený byl dromedár a&nbsp;jak si kupec přetahoval kaftan přes hlavu! Vrhl se přede mnou k&nbsp;zemi jako před Alláhem, svým Bohem. Nyní jsou již pohřbeni a&nbsp;pyramida z&nbsp;písku stojí nad nimi všemi. Až ji jednou odfouknu a&nbsp;slunce vybělí jejich kosti, poznají poutníci, že tu už byli lidé. Jinak by tomu nikdy neuvěřili!“</p>
			<p class="MLP-text">„Tedy jsi tropil jenom zlo!“ zlobila se matka. „Marš do pytle!“ A&nbsp;nežli se Jižní vítr nadál, uchopila jej okolo pasu a&nbsp;šup s&nbsp;ním do pytle! Válel se po podlaze, ale ona si na něj sedla a&nbsp;jemu nezbylo než tiše ležet.</p>
			<p class="MLP-text">„Máš to čiperné syny, na mou věru!“ prohodil princ.</p>
			<p class="MLP-text">„Ovšem,“ odvětila, „a jak jsem řekla, taky je dovedu zvládat! Tady máme čtvrtého!“</p>
			<p class="MLP-text">Byl to Východní vítr, oblečený jako Číňan.</p>
			<p class="MLP-text">„Odkudpak přicházíš?“ zeptala se ho matka. „Myslela jsem, žes byl v&nbsp;rajské zahradě.“</p>
			<p class="MLP-text">„Tam poletím až zítra!“ odpověděl. „Zítra tomu bude sto let, co jsem tam byl naposled. Dnes přicházím z&nbsp;Číny, kde jsem tančil okolo porcelánové věže, až se všechny zvony rozezvučely. Dole na ulici dostávali kupci bití. Bambusové hole jim otloukali o&nbsp;záda, a&nbsp;přece to byli lidé od prvního do devátého společenského stupně. Křičeli: ‚Děkuji pěkně, otcovský dobrodinče!‘ Ale nemysleli to tak. A&nbsp;já jsem houpal zvonky a&nbsp;zpíval: ‚Cink, cank, cu!‘“</p>
			<p class="MLP-text">„Jsi ty ale rozpusta!“ pravila stařena. „Dobře že zítra poletíš do rajské zahrady, přinejmenším to prospěje tvému vzdělání! Napij se tam důkladně z&nbsp;pramene moudrosti a&nbsp;naber z&nbsp;něho do lahvičky i&nbsp;pro mě!“</p>
			<p class="MLP-text">„To udělám!“ řekl Východní vítr. „Ale pročpak jsi strčila mého bratra z&nbsp;jihu do pytle? Ven s&nbsp;ním, ať mi vypravuje o&nbsp;ptáku fénixovi! O&nbsp;něm chce princezna v&nbsp;rajské zahradě slyšet pokaždé, když ji po stu letech navštívím. Otevři pytel, buď mou přesladkou matinkou a&nbsp;já ti dám plné kapsy čerstvého zeleného čaje, který jsem na východě natrhal.“</p>
			<p class="MLP-text">„No, kvůli tomu čaji a&nbsp;žes můj mazánek, otevřu pytel!“</p>
			<p class="MLP-text">Učinila, jak slíbila, Jižní vítr vylezl, ale vypadal náramně schlíple, protože byl ten cizí princ svědkem jeho potrestání.</p>
			<p class="MLP-text">„Tady máš palmový list pro princeznu,“ řekl východnímu bratrovi. „Ten mi dal starý pták fénix, jediný vládce ptačí říše. Vyryl do něho zobákem celý svůj životopis&nbsp;– o&nbsp;všech staletích, jež prožil, se v&nbsp;něm princezna může dočíst. Sám jsem viděl, jak založil oheň ve svém hnízdě a&nbsp;vzplanul jako žena jednoho Inda. Suché větévky praskaly, zápach a&nbsp;dým se šířily vzduchem! Nakonec, když vše hořelo plamenem, proměnil se v&nbsp;popel, ale jeho vejce rudě zářilo v&nbsp;ohni, dokud se neozvala velká rána. To vejce prasklo a&nbsp;z&nbsp;něho vyletělo mládě, jež je nyní vládcem všech ptáků a&nbsp;jediným ptákem fénixem na celé zeměkouli. Vykousl otvor do palmového listu, který jsem ti dal. Je to jeho pozdrav princezně.“</p>
			<p class="MLP-text">„Teď se ale dáme do jídla!“ prohlásila matka a&nbsp;všichni se posadili, aby pojedli upečeného jelena. Princ seděl vedle Východního větru a&nbsp;brzy se spřátelili.</p>
			<p class="MLP-text">„Poslyš,“ zahájil rozhovor princ, „myslíš, že bys mi nyní pověděl, jaká je ta princezna, o&nbsp;které se zde tolik hovoří, a&nbsp;kde vlastně leží rajská zahrada?“</p>
			<p class="MLP-text">„Hoho,“ řekl Východní vítr, „chceš-li tam, tedy leť zítra se mnou! Ale musím ti říct, že tam žádný člověk nebyl od dob Adama a&nbsp;Evy. Ty dva snad znáš ze své biblické dějepravy?“</p>
			<p class="MLP-text">„Nu ovšem!“ přikývl princ.</p>
			<p class="MLP-text">„Když tehdy byli vyhnáni, propadla se rajská zahrada do země, ale podržela si svoji teplou sluneční zář, svoje mírné ovzduší a&nbsp;veškerou svoji krásu. Bydlí tam královna víl a&nbsp;je to ostrov blaženosti, kam smrt nikdy nepřichází, kde je rozkoš pobývat! Sedni si mi zítra na záda a&nbsp;já tě vezmu s&nbsp;sebou. Myslím, že to nějak půjde! Ale teď již nemluv, chci spát!“</p>
			<p class="MLP-text">A&nbsp;po chvíli všichni spali. Časně ráno se princ probudil a&nbsp;byl nemálo překvapen, když zjistil, že sedí na zádech Východního větru, který jej opatrně přidržuje, a&nbsp;jsou tak vysoko ve vzduchu, že lesy a&nbsp;pole, řeky, ba i&nbsp;jezera mají sotva takovou velikost, s&nbsp;níž jsou zakreslovány na mapách.</p>
			<p class="MLP-text">„Dobré jitro!“ řekl Východní vítr. „Mohl sis ještě trochu pospat, neboť na rovné krajině, již míjíme, není toho mnoho k&nbsp;spatření. Ledaže by se ti chtělo počítat kostely! To jsou ty křídové tečky na zelené desce pod námi.“</p>
			<p class="MLP-text">Tou zelenou deskou myslel pole a&nbsp;louky.</p>
			<p class="MLP-text">„Nebylo to ode mne způsobné, že jsem se nerozloučil s&nbsp;tvou matkou a&nbsp;tvými bratry!“ pravil princ.</p>
			<p class="MLP-text">„Když spíš, jsi bez viny!“ opáčil Východní vítr a&nbsp;potom letěli ještě rychleji. Dávaly o&nbsp;tom vědět koruny všech stromů, které míjeli. Když se ocitli nad lesy, šuměly všechny větve a&nbsp;lupeny. A&nbsp;potvrzovaly to i&nbsp;moře a&nbsp;jezera, neboť kdekoli je přelétali, zvedaly se vlny výše a&nbsp;veliké lodi nořily se hluboko do vody jako plovoucí labutě.</p>
			<p class="MLP-text">K&nbsp;večeru, s&nbsp;prvním soumrakem, poskytovala překrásný pohled velká města. Hned tu a&nbsp;hned zase onde v&nbsp;nich hořela světla a&nbsp;bylo to, jako by někdo zapálil kus papíru a&nbsp;z&nbsp;něj vylétla spousta ohnivých jisker, jako by to byly děti spěchající do školy.</p>
			<p class="MLP-text">Princ tleskal rukama, ale Východní vítr jej prosil, aby to nedělal a&nbsp;raději se pevně držel, protože by snadno mohl spadnout a&nbsp;uvíznout na špičce některé kostelní věže.</p>
			<p class="MLP-text">Orel nad černými lesy létal sice lehce, ale Východní vítr letěl lehčeji. Kozák jedoucí stepí dokázal svého koníka pohnat k&nbsp;trysku, ale prince unášel vítr ještě rychleji.</p>
			<p class="MLP-text">„Nyní můžeš vidět Himálaj!“ řekl. „Je to nejvyšší horstvo v&nbsp;Asii. Již brzy budeme v&nbsp;rajské zahradě!“</p>
			<p class="MLP-text">Zamířil ještě více k&nbsp;jihu a&nbsp;brzy ucítili vůni koření a&nbsp;květin. Fíky i&nbsp;pomeranče tu divoce rostly a&nbsp;planá réva měla modré a&nbsp;červené hrozny.</p>
			<p class="MLP-text">Sestoupili a&nbsp;lehli si do měkké trávy, kde květiny kynuly větru, jako by chtěly říci: „Vítáme tě zase u&nbsp;nás!“</p>
			<p class="MLP-text">„Jsme již v&nbsp;rajské zahradě?“ tázal se princ.</p>
			<p class="MLP-text">„Ještě ne,“ odvětil Východní vítr, „ale brzy tam dospějeme. Vidíš tu skalní stěnu a&nbsp;tu velkou jeskyni, před níž visí révoví jako dlouhé zelené záclony? Skrz tu musíme projít! Zabal se do pláště, neboť zde sice pálí slunce, ale o&nbsp;krok dál bude ledová zima. Pták, který letí okolo jeskyně, má jedno křídlo v&nbsp;teplém venkovním vzduchu a&nbsp;druhé v&nbsp;té nejchladnější tmě!“</p>
			<p class="MLP-text">„Tak to je tedy cesta do rajské zahrady?“ vydechl princ.</p>
			<p class="MLP-text">Ale to už vešli do jeskyně. Ach, jak tu mrazilo! Avšak netrvalo to dlouho, neboť Východní vítr rozepjal křídla a&nbsp;ta zazářila jako nejjasnější oheň. V&nbsp;jejich svitu bylo vidět veliké kameny nejpodivnějších podob, z&nbsp;nichž kapala voda. Brzy byla cesta tak těsná, že museli lézt po čtyřech, brzy zase tak široká, jako by se ocitli na volném prostranství. Nejspíš celá jeskyně připomínala hřbitovní kapli s&nbsp;němými píšťalami varhan a&nbsp;zkamenělými korouhvemi.</p>
			<p class="MLP-text">„To jdeme do rajské zahrady cestou smrti?“ tázal se princ, ale Východní vítr bez toho, že by slovem odpověděl, ukázal dopředu, kde jim zářilo vstříc překrásné modré světlo.</p>
			<p class="MLP-text">Balvany okolo nich se víc a&nbsp;víc měnily v&nbsp;mlhu, která nakonec byla tak jasná jako bílý mráček v&nbsp;měsíčním světle. A&nbsp;oni dýchali nejrozkošnější a&nbsp;nejpříjemnější vzduch, čerstvý jako na horách a&nbsp;vonící jako růže v&nbsp;údolích.</p>
			<p class="MLP-text">Také tudy tekla řeka, stejně čistá jako vzduch, a&nbsp;ryby se tu leskly jako zlato a&nbsp;stříbro. Purpuroví úhoři, z&nbsp;nichž sršely ohnivé jiskry při každém pohybu, si hráli dole ve vodě a&nbsp;široké listy leknínu měly duhové barvy, kdežto květ sám byl rudý hořící plamen, jemuž poskytovala voda potravu, jako olej v&nbsp;lampě sytí plamen. Pevný mramorový most, ale tak umělecky a&nbsp;jemně tesaný, jako by byl z&nbsp;krajek a&nbsp;skleněných perel, vedl přes vodu k&nbsp;onomu ostrovu blaženosti, kde se rozprostírala rajská zahrada.</p>
			<p class="MLP-text">Východní vítr vzal prince na ramena a&nbsp;přenesl ho tam.</p>
			<p class="MLP-text">Květiny a&nbsp;listoví tu zpívaly nejkrásnější písně z&nbsp;jeho dětství, ale podivně krásně, jak by žádný lidský hlas nedovedl.</p>
			<p class="MLP-text">A&nbsp;rostly to zde palmy, nebo obrovské vodní rostliny? Tolik dužnatých a&nbsp;velkých stromů princ ještě nikdy nespatřil. Jako dlouhé věnce visely tu přepodivné úponkovité rostliny, jaké bylo možné vidět pouze vymalované zlatm a&nbsp;barvami na okraji starých kancionálů či propletené začátečními písmeny kapitol. Byla tu rovněž nejpodivnější seskupení ptáků, květin a&nbsp;ozdob. A&nbsp;o&nbsp;kus dál v&nbsp;trávě stálo hejno pávů s&nbsp;rozvinutými barevnými chvosty. Nemohlo to přece být nic jiného! Ale když se jich princ dotkl, zjistil, že to nejsou zvířata. To se veliké šťovíky skvěly jako paví peří a&nbsp;lvi a&nbsp;tygři skákali jako hebké mrštné kočky mezi zelenými křovinami, které voněly jako olivové květy, a&nbsp;udivovali svou krotkostí. Divoký lesní holub, zářící jako nejkrásnější perla, načechrával svými křídly hřívu mohutného lva a&nbsp;antilopa, jindy tak plachá, stála tu a&nbsp;pokyvovala hlavou, jako by si s&nbsp;nimi také chtěla hrát.</p>
			<p class="MLP-text">Vtom se objevila rajská víla. Její šaty připomínaly slunce a&nbsp;její obličej byl přívětivý jako obličej matky, jež se šťastná sklání nad svým dítětem. Byla velmi mladá a&nbsp;krásná, a&nbsp;spanilé byly i&nbsp;dívky se svítící hvězdou ve vlasech, jež ji doprovázely.</p>
			<p class="MLP-text">Východní vítr jí odevzdal list psaný ptákem fénixem a&nbsp;víle zazářily oči radostí. Vzala prince za ruku a&nbsp;vedla jej do svého zámku. Jeho stěny měly barvy nejnádhernějších tulipánových lístků, hýčkaných slunečním jasem, také strop byl jediná velká třpytná květina, a&nbsp;čím více jsi na ni upíral zrak, tím hlubší ti připadal její kalich.</p>
			<p class="MLP-text">Princ přistoupil k&nbsp;oknu, vyhlédl jednou z&nbsp;tabulek a&nbsp;spatřil strom poznání, hada přitisknutého ke kmeni, Adama i&nbsp;Evu.</p>
			<p class="MLP-text">„Cožpak nebyli vyhnáni?“ otázal se.</p>
			<p class="MLP-text">Víla se usmála a&nbsp;vysvětlila mu, že do každé okenní tabulky vypálila doba svůj obraz. Ale nikoli takový, jaký obyčejně vídáme na zdech. V&nbsp;těchto obrazech je život. Listy a&nbsp;větve stromů se pohybují, lidé přicházejí a&nbsp;odcházejí, jako v&nbsp;zrcadle.</p>
			<p class="MLP-text">Princ vyhlédl druhou tabulkou a&nbsp;spatřil sen Jakubův. Viděl žebřík sahající až k&nbsp;nebi, viděl, jak se andělé s&nbsp;velkými perutěmi vznášejí nahoru a&nbsp;dolů. Vskutku, všechno, co se událo na tomto světě, žilo a&nbsp;hýbalo se ve skle před ním. To už ale k&nbsp;němu víla vlídně přistoupila a&nbsp;vedla ho do vysokého sálu, jehož stěny vypadaly jako průsvitné obrazy a&nbsp;obličeje podobizen na nich byly jeden krásnější než druhý. Ano, zdi tu zobrazovaly miliony blažených, kteří se usmívali a&nbsp;zpívali v&nbsp;jedné jediné melodii. Ti nahoře byli tak malí, že se jevili menšími než nejmenší růžové poupě naznačené tečkou na papíře. A&nbsp;uprostřed sálu stál velký strom s&nbsp;bujnými větvemi, z&nbsp;nichž visela velká i&nbsp;malá zlatá jablka. Byl to opravdový strom poznání, jehož sladké plody okusili Adam a&nbsp;Eva, a&nbsp;z&nbsp;každého jeho listu co chvíli skanula zářivě rudá kapka rosy. Bylo to, jako by strom plakal krvavé slzy.</p>
			<p class="MLP-text">„Nyní sestoupíme do člunu!“ řekla víla. „Osvěžíme a&nbsp;občerstvíme se na vodě! Člun nás bude kolébat, ale nehne se z&nbsp;místa, zato všechny země světa budou ubíhat kolem nás.“</p>
			<p class="MLP-text">A&nbsp;byla to zvláštní podívaná, jak se celý břeh neustále měnil! Hned se přiblížily vysoké sněžné Alpy zahalené oblaky a&nbsp;pokryté černými jedlovými lesy. Lesní roh v&nbsp;nich zněl hluboce a&nbsp;bolestně a&nbsp;pastevec pěl krásně v&nbsp;údolí. Vzápětí skláněly svoje dlouhé větve nad člunem banánové stromy, labutě černé jak uhel pluly po hladině a&nbsp;nejzvláštnější zvířata a&nbsp;květiny se ukazovaly na pobřeží. To Austrálie, pátý díl světa, se svými modrými horami letěla kolem nich. Bylo slyšet zpěv kněží a&nbsp;vidět tanec divochů při zvuku bubnů. Naskýtal se pohled na egyptské pyramidy čnějící až k&nbsp;mrakům, na svalené sloupy a&nbsp;sfingy, napůl pohřbené v&nbsp;písku. Polární záře hořela nad ledovci severu a&nbsp;byl to ohňostroj, jaký by nikdo nedovedl napodobit.</p>
			<p class="MLP-text">Princ byl velmi šťasten, neboť spatřil ještě tisíckrát více, než jsme zde vypočítali.</p>
			<p class="MLP-text">„Mohu tady zůstat navždy?“ zeptal se.</p>
			<p class="MLP-text">„To záleží jenom a&nbsp;jenom na tobě!“ odvětila víla. „Nedáš-li se svést, nebudeš-li jako Adam toužit po zapovězeném, tehdy zde můžeš navždy zůstat!“</p>
			<p class="MLP-text">„Nedotknu se jablek na stromě poznání!“ pravil princ. „Vždyť je tu na tisíce plodů právě tak krásných!“</p>
			<p class="MLP-text">„Zkoumej sám sebe, ale necítíš-li se dost silný, raději odleť s&nbsp;Východním větrem, který tě přinesl. Záhy se vydá zpět a&nbsp;nevrátí se dřív než za sto let. Ta doba ti zde uplyne, jako by to bylo pouhých sto hodin, ale přec je to dosti dlouhý čas pro pokušení a&nbsp;hřích. Každý večer, až půjdu od tebe, musím na tebe zvolat: ‚Pojď se mnou!‘ Musím ti pokynout rukou, ale ty zůstaň. Nechoď za mnou. Každým krokem by se tvoje touha zvětšila, neboť bys vstoupil do sálu, kde roste strom poznání. Já spím pod jeho vonnými visutými větvemi. Ty by ses sehnul nade mnou a&nbsp;já bych se musela usmívat, ale jakmile bys vtiskl jediný polibek na moje ústa, propadl by se ráj hluboko do země a&nbsp;byl by pro tebe ztracen. Ostrý vítr pouště by kolem tebe burácel, chladný déšť by kanul z&nbsp;tvých vlasů. Smutek a&nbsp;tíseň byly by ti údělem.“</p>
			<p class="MLP-text">„Zůstanu zde!“ nenechal se zviklat princ.</p>
			<p class="MLP-text">Východní vítr jej políbil na čelo a&nbsp;řekl:</p>
			<p class="MLP-text">„Buď silný a&nbsp;za sto let se opět sejdeme! Sbohem! Sbohem!“</p>
			<p class="MLP-text">Pak rozepjal svoje veliké perutě, které se blyštěly jako blesky v&nbsp;létě nebo severní záře v&nbsp;chladné zimě.</p>
			<p class="MLP-text">„Sbohem! Sbohem!“ volaly květiny i&nbsp;stromy, zatímco čápi a&nbsp;pelikáni letěli v&nbsp;řadě jako třepetavá stužka a&nbsp;doprovázeli Východní vítr až k&nbsp;hranicím zahrady.</p>
			<p class="MLP-text">„Nyní započneme svoje tance!“ pravila víla. „Až skončíme, spatříš, jak na tebe při západu slunce kývám, a&nbsp;také uslyšíš, jak volám: ‚Pojď se mnou!‘ Ale nečiň tak! Sto let, večer co večer, musím to opakovat, a&nbsp;pouze pokud odoláš, získáš více síly a&nbsp;nakonec to nebudeš ani vnímat. Dnes večer to však bude poprvé, proto jsem tě znovu varovala!“</p>
			<p class="MLP-text">A&nbsp;víla jej vedla do velké síně z&nbsp;bělostných lilií, jejichž žluté tyčinky tvořily malé zlaté harfy, které zněly zvukem houslí a&nbsp;tóny flétny. Nejkrásnější dívky, vzdušné a&nbsp;štíhlé, oblečené ve vlnící se závoje, takže bylo vidět jejich spanilé údy, vznášely se v&nbsp;tanci a&nbsp;zpívaly, jak krásný je život, že nikdy nezemřou a&nbsp;že rajská zahrada pokvete na věky.</p>
			<p class="MLP-text">Pak začalo zapadat slunce. Celé nebe se proměnilo v&nbsp;hořící zlato, jež zalévalo lilie svou září, takže vypadaly jako nejkrásnější růže. Princ pil pěnivé víno, které mu dívky podávaly, a&nbsp;cítil blaženost, jakou dosud nepoznal. Vtom zpozoroval, že pozadí sálu mizí a&nbsp;otevírá se pohled na strom poznání. Zářil leskem, který oslepoval oči, a&nbsp;zpěv odtud zněl, jako by mu jeho matka zpívala jemně a&nbsp;líbezně: „Moje dítě! Moje milované dítě!“</p>
			<p class="MLP-text">Vzápětí naň kývla víla a&nbsp;něžně zvolala:</p>
			<p class="MLP-text">„Pojď za mnou! Pojď za mnou!“</p>
			<p class="MLP-text">A&nbsp;on se za ní hnal, zapomněl na svůj slib, zapomněl na vše hned prvý večer, a&nbsp;ona dál kývala a&nbsp;usmívala se. Vůně, kořenná vůně kolem se stávala silnější, harfy zněly mnohem krásněji a&nbsp;zdálo se, že miliony usmívajících se hlav v&nbsp;sále, kde strom rostl, kývají a&nbsp;pějí: „Všechno máme zvědět! Člověk je pán světa.“</p>
			<p class="MLP-text">A&nbsp;z&nbsp;listů stromu poznání již nekanuly krvavé slzy, aspoň princi přišlo, že to jsou zářivé hvězdy.</p>
			<p class="MLP-text">„Pojď za mnou! Pojď za mnou!“ nepřestávaly lkát chvějící se tóny a&nbsp;při každém kroku princova krev prudčeji vřela.</p>
			<p class="MLP-text">„Musím,“ říkal, „vždyť to není žádný hřích, nemůže být! Proč bych neměl jít za krásou a&nbsp;radostí! Chci jen vidět, jak spí! Vždyť tím nic není ztraceno, pokud se jí nedotknu a&nbsp;nepolíbím ji, a&nbsp;já to neučiním, neboť jsem silný a&nbsp;mám pevnou vůli!“</p>
			<p class="MLP-text">Vtom víla odhodila svoje zářivé šaty, odhrnula větve a&nbsp;v&nbsp;okamžiku v&nbsp;nich zmizela.</p>
			<p class="MLP-text">„Ještě jsem nezhřešil,“ pravil princ, „a také nezhřeším!“</p>
			<p class="MLP-text">Ale rozhrnul větve nad tou, jež tu spala i&nbsp;ze sna se usmívající, krásná, jak může být jenom víla v&nbsp;rajské zahradě, sklonil se k&nbsp;ní a&nbsp;spatřil, že se jí na řasách chvějí slzy!</p>
			<p class="MLP-text">„Ty pláčeš nade mnou?“ šeptal. „Neplač, krásná ženo! Nyní teprve chápu rajské štěstí, nyní mi proudí krví a&nbsp;myšlenkami. Sílu cherubína a&nbsp;věčný život cítím ve svém pozemském těle. Nechť třeba pro mne nastala věčná noc. Jediná minuta, jako je tato, je dosti velkým bohatstvím!“</p>
			<p class="MLP-text">Políbil slzy na jejích tvářích a&nbsp;jeho ústa dotkla se jejích.</p>
			<p class="MLP-text">Tu zazněl úder hromu, tak hluboký a&nbsp;strašlivý, jaký ještě nikdy nikdo neslyšel, a&nbsp;všechno se zřítilo. Krásná víla i&nbsp;kvetoucí rajská zahrada klesaly, klesaly hluboko, a&nbsp;stále hlouběji. Princ viděl, jak se vše propadá do černé noci a&nbsp;jak už jen jako malá zářivá hvězda svítí z&nbsp;té velké dáli. Smrtelný chlad proběhl mu údy, zavřel oči a&nbsp;dlouho ležel jako mrtvý.</p>
			<p class="MLP-text">Studený déšť mu skrápěl obličej, ostrý vítr se honil kolem jeho hlavy, až se nakonec vrátily jeho myšlenky zpět.</p>
			<p class="MLP-text">„Co jsem to učinil!“ vzlykal. „Zhřešil jsem jako Adam! Zhřešil jsem tak, že se ráj propadl hluboko do země!“ Otevřel oči. Hvězda tam daleko, hvězda, která zářila jako zapadlý ráj, stále ještě svítila&nbsp;– byla to jitřenka na nebi. Povstal a&nbsp;viděl, že je v&nbsp;hlubokém lese a&nbsp;na dohled má jeskyni větrů. Pak už matka větrů seděla vedle něho a&nbsp;rozhněvaně vztahovala ruku do výše.</p>
			<p class="MLP-text">„Hned první večer!“ pravila. „To jsem si mohla myslet! Kdybys byl mým hochem, už bys byl v&nbsp;pytli!“</p>
			<p class="MLP-text">„Tam také skončí!“ přisadila si opodál stojící Smrt.</p>
			<p class="MLP-text">Byla to statná stará žena s&nbsp;kosou v&nbsp;ruce a&nbsp;s&nbsp;velkými černými křídly.</p>
			<p class="MLP-text">„Do rakve jej položíme, ale teď ještě ne. Teď si ho pouze poznamenám. Jen ať si ještě chvíli putuje po světě, aby odpykal svůj hřích, aby se mohl napravit! Ale jednou se vrátím! Až se toho nejméně naděje, strčím ho do černé rakve a&nbsp;poletím s&nbsp;ním ke hvězdám, kde také kvete rajská zahrada. Bude-li dobrý a&nbsp;zbožný, vstoupí do ní. Bude-li však mít myšlenky a&nbsp;srdce stále plné hříchů, klesne s&nbsp;rakví ještě hlouběji, než klesl ráj. A&nbsp;teprve za tisíc let si pro něj přijdu, aby se buď propadl ještě hlouběji, nebo se ocitl na jiskřící hvězdě, která tam nahoře tak krásně září.“</p>
<p class="MLP-text">&nbsp;</p>
			<div class="footnotes">
				<div class="footnote">
					<p class="MLP-pozn-pod-carou"><a id="footnote-3409-1" class="footnote-anchor" href="#footnote-3409-1-backlink">1</a>  Stará délková míra, asi 60 centimetrů. <span class="MLP-znak-kurziva-9b char-style-override-2">Pozn. red.</span></p>
				</div>
			</div>
		</div>
</body>
</html>