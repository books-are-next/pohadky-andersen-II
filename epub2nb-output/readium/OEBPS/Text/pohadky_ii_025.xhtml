<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>pohadky_ii-22</title>
		<link href="../Styles/pohadky_ii_idstyles.css" rel="stylesheet" type="text/css"/>
	</head>
	<body id="pohadky_ii" xml:lang="cs-CZ">
		<div>
			<p id="toc_marker-21" class="MLP-uroven2-kapitola">Slabikář</p>
			<p class="MLP-text-bez1radku">Byl jeden muž, který sepsal několik veršů do slabikáře&#160;– dvě řádky ke každému písmenu, jako tomu bylo ve starších vydáních. Zdálo se mu, že je třeba přijít s&#160;něčím novějším, že původní verše jsou již otřepané, nemluvě o&#160;tom, že měl ve vlastních rýmech zalíbení.</p>
			<p class="MLP-text">Jeho slabikář existoval zatím pouze v&#160;psané podobě, nicméně odnesl jej do velké knihovny, jež byla plná učených a&#160;zábavných knih, a&#160;postavil ho hned vedle starého tištěného. Takové sousedství však starý slabikář nehodlal strpět. Seskočil z&#160;poličky a&#160;strčil přitom do nové abecedy tak prudce, že spadla na zem, a&#160;zatímco její volné listy létaly po podlaze, otevřel se sám na první stránce.</p>
			<p class="MLP-text">A&#160;právě ta stránka v&#160;něm byla nejdůležitější.</p>
			<p class="MLP-text">Tam stojí všechna písmena, velká i&#160;malá, to znamená, že tento list má všechno, z&#160;čeho ostatní knihy žijí, abecedu, písmena, která vládnou světem. A&#160;mají strašlivou moc! Záleží jenom na tom, jak je kdo rozmístí. Mohou vlít život do žil, ale i&#160;zabít, rozradostnit i&#160;zarmoutit. Jednotlivě stojící neznamenají nic. Avšak v&#160;řadě&#160;– zejména jsou-li jimi podloženy velké myšlenky&#160;– dávají nám pochopit víc, nežli dokážeme snést, a&#160;skláníme se hluboce před poselstvím, které písmena snadno unesou! Teď tu ale jen tak ležela tváří vzhůru a&#160;kohout ve velkém A&#160;zářil rudými, modrými i&#160;zelenými pery a&#160;nadouval se.</p>
			<p class="MLP-text">Věděl, co písmena značí, i&#160;to, že je v&#160;nich jediná živoucí bytost, a&#160;jakmile se starý slabikář ocitl na zemi, zatřepetal křídly, vylétl a&#160;usadil se na rohu knihovny. Zde si hladil zobákem peří a&#160;kokrhal, až se to rozléhalo. Všechny knihy, jež v&#160;knihovně ve dne v&#160;noci dřímaly, když nebyly používány, probudilo to mocné zakokrhání, a&#160;vzápětí kohout pohovořil hlasitě a&#160;zřetelně o&#160;bezpráví, které bylo spácháno na ctihodném starém slabikáři.</p>
			<p class="MLP-text">„Všechno má být nyní úplně jiné! Vše má jít dál! Děti prý jsou tak chytré, že umějí číst dřív, než znají písmena. A&#160;mělo by se jim tedy dostat do rukou něco nového, řekl ten, který napsal nové verše k&#160;abecedě, ty, jež tu leží rozházeny po podlaze. Znám je! Aspoň desetkrát jsem je slyšel, protože nejmíň tolikrát si je pročítal, ale neměl jsem z&#160;nich velikou radost. Proto se hodlám zastat našich starých dobrých básniček a&#160;obrázků, jež je provázejí. Chci za ně bojovat, pro ně tu kokrhám!</p>
			<p class="MLP-text">Nyní vám přečtu to nově napsané a&#160;přečtu to docela klidně. Ať jsme téhož názoru, že je to k&#160;ničemu!“</p>
			<p class="MLP-verse--12-0">A. <span class="MLP-znak-kurziva-11b">Abeceda</span><br/>Není v&#160;světě větší věda<br/>nežli naše <span class="MLP-znak-kurziva-11b">abeceda</span>.</p>
			<p class="MLP-verse--12-12">B. <span class="MLP-znak-kurziva-11b">Blázen</span><br/><span class="MLP-znak-kurziva-11b">Bláznovi</span> dej kdeco všude,<br/>mudrc z&#160;něho těžko bude.</p>
			<p class="MLP-text">„Tenhle verš shledávám náramně bídným!“ řekl kohout. „Ale budu číst dál!“</p>
			<p class="MLP-verse--12-0">C. <span class="MLP-znak-kurziva-11b">Cíl</span><br/>Po moři až do Indie&#160;– Kolumbus měl jasný <span class="MLP-znak-kurziva-11b">cíl</span>,<br/>místo Indů indiány v&#160;Novém světě objevil.</p>
			<p class="MLP-verse--12-12">D. <span class="MLP-znak-kurziva-11b">Dánsko</span><br/><span class="MLP-znak-kurziva-11b">Dánsko</span> a&#160;našeho krále<br/>Bůh ať opatruje stále.</p>
			<p class="MLP-text">„Tohle by asi leckdo prohlásil za krásné!“ pravil kohout. „Ale já toho neučiním! Mně se nic z&#160;toho nelíbí!&#160;– Tak dál!“</p>
			<p class="MLP-verse--12-0">E. <span class="MLP-znak-kurziva-11b">Elegance</span><br/><span class="MLP-znak-kurziva-11b">Eleganci</span> slon se učí,<br/>když mu láska v&#160;srdci pučí.</p>
			<p class="MLP-verse--12-0">F. <span class="MLP-znak-kurziva-11b">Frak</span><br/>Černý <span class="MLP-znak-kurziva-11b">frak</span> a&#160;žlutý nos,<br/>to má každý správný kos.</p>
			<p class="MLP-verse--12-0">G. <span class="MLP-znak-kurziva-11b">Groš</span><br/>Sedlák veze na trh koše,<br/>aby domů přines’ <span class="MLP-znak-kurziva-11b">groše</span>.</p>
			<p class="MLP-verse--12-12">H. <span class="MLP-znak-kurziva-11b">Hurá</span><br/>Hlučné „<span class="MLP-znak-kurziva-11b">hurá</span>“ světem znívá,<br/>špatné konce často mívá.</p>
			<p class="MLP-text">„Jak má tomuhle dítě rozumět?“ projevil znovu nesouhlas kohout. „Na obálce sice stojí: Slabikář pro malé i&#160;velké&#160;– ale velcí mají jiné věci na starosti, než aby četli takové veršíky, a&#160;malí je nemohou chápat! To už věru přesahuje všechny meze! Leč dál!“</p>
			<p class="MLP-verse--12-0">CH. <span class="MLP-znak-kurziva-11b">Chůva</span><br/>Ve svátečním <span class="MLP-znak-kurziva-11b">chůva</span> chodí,<br/>cizí děti pyšně vodí.</p>
			<p class="MLP-verse--12-0">I. <span class="MLP-znak-kurziva-11b">Inteligent</span><br/><span class="MLP-znak-kurziva-11b">Inteligent</span> chceš-li být,<br/>moudrou hlavu musíš mít.</p>
			<p class="MLP-verse--12-12">J. <span class="MLP-znak-kurziva-11b">Jitřenka</span><br/><span class="MLP-znak-kurziva-11b">Jitřenka</span> vstává, den se rodí,<br/>tak ať už kohout sebou hodí!</p>
			<p class="MLP-text">„Teď si na mne ještě dovoluje!“ řekl kohout. „Ale já se řídím podle slunce, jedině to uznávám! Tak dále!“</p>
			<p class="MLP-verse--12-12">K. <span class="MLP-znak-kurziva-11b">Kráva</span><br/>Milé dítě, praví <span class="MLP-znak-kurziva-11b">kráva</span>,<br/>tele též se <span class="MLP-znak-kurziva-11b">krávou</span> stává.</p>
			<p class="MLP-text">„Co je dětem do tlachů o&#160;rodinných poměrech?“</p>
			<p class="MLP-verse--12-0">L. <span class="MLP-znak-kurziva-11b">Lev </span>a<span class="MLP-znak-kurziva-11b">&#160;lorňon</span><br/>V&#160;poušti zříš <span class="MLP-znak-kurziva-11b">lva</span> bez <span class="MLP-znak-kurziva-11b">lorňonu</span>,<br/>nechybí však <span class="MLP-znak-kurziva-11b">lvům</span> salonů.</p>
			<p class="MLP-verse--12-0">M. <span class="MLP-znak-kurziva-11b">Mušle</span><br/>Dokud <span class="MLP-znak-kurziva-11b">mušli</span> perleť chrání,<br/>nesnědí ji dámy, páni.</p>
			<p class="MLP-verse--12-0">N. <span class="MLP-znak-kurziva-11b">Nekonečno</span><br/><span class="MLP-znak-kurziva-11b">Nekonečno</span> je naše máti,<br/>každý se do něj zpátky vrátí.</p>
			<p class="MLP-verse--12-12">O. <span class="MLP-znak-kurziva-11b">Olivový list</span><br/>Nejhezčí prapor&#160;– buď si jist,<br/>zdobí vždy <span class="MLP-znak-kurziva-11b">olivový</span> list.</p>
			<p class="MLP-text">„Tohle je asi hodně hluboké!“ řekl kohout. „Ale já se tomu nemohu za žádnou cenu dostat na dno!“</p>
			<p class="MLP-verse--12-12">P. <span class="MLP-znak-kurziva-11b">Prase</span><br/>Že máte hodně <span class="MLP-znak-kurziva-11b">prasat</span> v&#160;lese?<br/>To jenom hlupák hrdě nese!</p>
			<p class="MLP-text">„No, tohle je hrubé!“ poznamenal kohout.</p>
			<p class="MLP-verse--12-0">Q. <span class="MLP-znak-kurziva-11b">Quido</span><br/><span class="MLP-znak-kurziva-11b">Quido</span> je černý, Pavel bílý,<br/>to asi <span class="MLP-znak-kurziva-11b">Quida</span> málo myli.</p>
			<p class="MLP-verse--12-0">R. <span class="MLP-znak-kurziva-11b">Rejsek</span><br/>S&#160;mývalem přátelí se <span class="MLP-znak-kurziva-11b">rejsek</span>,<br/>první dbá na čistotu, druhý je trochu hejsek.</p>
			<p class="MLP-verse--12-12">S. <span class="MLP-znak-kurziva-11b">Samovar</span><br/>Důvěrných, klidných chvilek pár<br/>zpříjemní v&#160;domě <span class="MLP-znak-kurziva-11b">samovar</span>.</p>
			<p class="MLP-text">„Nyní bych tak trochu zakokrhal, jestli dovolíte!“ přerušil sám sebe kohout. „Takové dlouhé čtení vysiluje! Musím nabrat dech!“</p>
			<p class="MLP-text">A&#160;zakokrhal tak mocně, že to znělo jako polnice, a&#160;naslouchat tomu působilo opravdu velkou rozkoš&#160;– tedy kohoutovi. „Ale dále!“</p>
			<p class="MLP-verse--12-0">T. <span class="MLP-znak-kurziva-11b">Tma</span><br/>Když svět noci náleží,<br/>je v&#160;něm <span class="MLP-znak-kurziva-11b">tma</span> jak ve věži.</p>
			<p class="MLP-verse--12-0">U. <span class="MLP-znak-kurziva-11b">Uznání</span><br/><span class="MLP-znak-kurziva-11b">Uznání</span> s&#160;sebou závist nese,<br/>že se to změní, netěšte se.</p>
			<p class="MLP-verse--12-0">V. <span class="MLP-znak-kurziva-11b">Vůl</span><br/>Pánem jsem, když <span class="MLP-znak-kurziva-11b">voly</span> mám,<br/>hůř tomu, kdo je <span class="MLP-znak-kurziva-11b">volem</span> sám.</p>
			<p class="MLP-verse--12-12">X. <span class="MLP-znak-kurziva-11b">Xantipa</span><br/><span class="MLP-znak-kurziva-11b">Xantipu</span> vzít si, to je běs,<br/>vzkázal nám moudrý Sokrates.</p>
			<p class="MLP-text">„Tady nedovedl nalézt něco nového! Nezbylo mu než vzít na milost Xantipu! Podle mého by ale Xanthus bylo lepší!“</p>
			<p class="MLP-verse--12-12">Y. <span class="MLP-znak-kurziva-11b">Yggdrasil</span><br/>Posvátný strom bohů i&#160;světa<br/>uvadl náhle&#160;– po bozích veta.</p>
			<p class="MLP-text">„No, již budeme brzy hotovi!“ řekl kohout. „Aspoň nějaká útěcha. Pokračujme!“</p>
			<p class="MLP-verse--12-12">Z. <span class="MLP-znak-kurziva-11b">Zefír</span><br/><span class="MLP-znak-kurziva-11b">Zefír</span> je vítr, co od západu vane,<br/>lehounce, teple hladí naše skráně.</p>
			<p class="MLP-text">„Tak, tady to končí! Ale tím ještě není všecko odbyto! Nyní to bude vytištěno! A&#160;bude se to číst! Bude to náhradou za ctihodné staré verše v&#160;mojí knize! Co tomu říká vážené shromáždění, učené i&#160;neučené, jednotlivé knihy i&#160;sebrané spisy? Já jsem domluvil&#160;– nyní se mohou vyslovit další!“</p>
			<p class="MLP-text">Ale knihy i&#160;knihovna stály beze slova, a&#160;tak kohout sletěl zase dolů, do svého velkého A.</p>
			<p class="MLP-text">„Mluvil jsem dobře, kokrhal jsem dobře!“ hrdě se kolem sebe rozhlížel. „Nic takového nový slabikář nedokáže. Na to zajde! Vlastně už je mrtvý, vždyť nemá žádného kohouta!“</p>
		</div>
</body>
</html>