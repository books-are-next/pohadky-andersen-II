<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>pohadky_ii-17</title>
		<link href="../Styles/pohadky_ii_idstyles.css" rel="stylesheet" type="text/css"/>
	</head>
	<body id="pohadky_ii" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-16" class="MLP-uroven2-kapitola">Dvě panny</p>
			<p class="MLP-text-bez1radku">Viděls již někdy panenku? Myslím to, co dlaždiči nazývají panenkou, nástroj, jímž se zatlouká dlažba. Je celá ze dřeva, dole široká a&nbsp;opatřená železným kruhem, nahoře užší, s&nbsp;dřevem napříč, to jsou její ruce.</p>
			<p class="MLP-text">Na dvoře, který byl spíš skladištěm než dvorem, byly dvě takové panenky. Stály mezi lopatami, sáhovkami<span class="char-style-override-1"><a id="footnote-3409-8-backlink" class="footnote-link" href="#footnote-3409-8">8</a></span> i&nbsp;kolečky a&nbsp;šla o&nbsp;nich řeč, že se už nemají jmenovat jako dřív&nbsp;– že jediný správný název, který má dlaždičská mluva pro to, co jsme za starých časů nazývali panenkou, je „razítko“.</p>
			<p class="MLP-text">Mezi ženami jsou i&nbsp;takové, které nazýváme „emancipované“. Počítají se k&nbsp;nim ředitelky škol, porodní báby, tanečnice, které dovedou stát na jevišti na jedné noze, modistky i&nbsp;ošetřovatelky a&nbsp;do téhle řady „emancipovaných žen“ chtěly také patřit obě panenky na dvoře.</p>
			<p class="MLP-text">Byly panenkami u&nbsp;dlažebního úřadu a&nbsp;nehodlaly se ani za nic vzdát svého starého dobrého jména, nechtěly dovolit, aby je někdo nazýval „razítka“.</p>
			<p class="MLP-text">„Panenka je lidské jméno,“ říkaly, „a razítko je věc. Nenecháme se pojmenovávat jako věc, to je téměř nadávka.“</p>
			<p class="MLP-text">„Můj snoubenec by byl s&nbsp;to mě kvůli tomu nechat,“ pravila mladší, která byla zasnoubena s&nbsp;beranem. To je takový veliký stroj, který zatlouká kůly, dělá tedy zhruba to, co panenka dělá jemně. „Chce mne mít jako panenku, ne jako razítko, takže já se překřtít nenechám.“</p>
			<p class="MLP-text">„I&nbsp;já bych si spíš dala urazit obě ruce,“ prohlásila starší.</p>
			<p class="MLP-text">Kolečko však bylo jiného názoru&nbsp;– a&nbsp;kolečko už bylo něco! Pokládalo se nejmíň za čtvrt vozu, vždyť jezdilo na jednom kole.</p>
			<p class="MLP-text">„Podle mého názoru je jméno ‚panenka‘ značně sprosté. Ano, není ani zdaleka tak jemné jako ‚razítko‘, neboť jmenuješ-li se ‚razít­ko‘, dostáváš se do jedné řady s&nbsp;pečetěmi, a&nbsp;vzpomeňte jenom na ‚pečeť mlčenlivosti‘ nebo na ‚razítko zákona‘! Na vašem místě bych se vzdalo jména ‚panenka‘.“</p>
			<p class="MLP-text">„Nikdy! Na to jsem již příliš stará!“ pravila ta letitější.</p>
			<p class="MLP-text">„Vy asi nemáte zdání o&nbsp;tom, co je to evropská nutnost!“ podotkla k&nbsp;tomu stará poctivá sáhovka. „Je nezbytné se omezovat, podřídit se, přizpůsobit se duchu doby. Tím chci říct&nbsp;– je-li zákon na to, aby se ‚panenky‘ nazývaly ‚razítka‘, tedy se musejí nazývat ‚razítka‘! Každá věc má svoji sáhovku!“</p>
			<p class="MLP-text">„To bych spíše připustila,“ pravila mladší, „abychom se jmenovaly ‚slečna‘. Když už by to muselo být. ‚Slečna‘ přece jen není tak daleko od ‚panenka‘.“</p>
			<p class="MLP-text">„Já ne. Já bych se raději nechala rozsekat na třísky,“ pravila starší panenka.</p>
			<p class="MLP-text">Pak nastala práce. Panenky se vezly, položili je na kolečko a&nbsp;tomu se dalo říci jemné zacházení. „Razítky“ je ale nazývali, přestože „Pan! Pan!“ bušily do dlažby.</p>
			<p class="MLP-text">Bývalo by z&nbsp;toho bylo celé jméno, nebýt toho, že ze strachu usekávaly slova krátce a&nbsp;ostatní si ponechávaly pro sebe.</p>
			<p class="MLP-text">Jedna druhou ale stále oslovovaly „panenka“ a&nbsp;velebily staré dobré časy, kdy se ponechávala panenkám jejich pravá jména.</p>
			<p class="MLP-text">A&nbsp;zůstaly jimi obě, neboť beran, velký zatloukací stroj, vskutku mladší panenku nechal. Nehodlal se, jak řekl, zahazovat s&nbsp;nějakým „razítkem“.<a id="x.8283"></a></p>
<p class="MLP-text">&nbsp;</p>
			<div class="footnotes">
				<div class="footnote">
					<p class="MLP-pozn-pod-carou"><a id="footnote-3409-8" class="footnote-anchor" href="#footnote-3409-8-backlink">8</a>  Dřevěné rozvírací délkové měřidlo. <span class="MLP-znak-kurziva-9b char-style-override-2">Pozn. red.</span></p>
				</div>
			</div>
		</div>
</body>
</html>