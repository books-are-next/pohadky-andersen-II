<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>pohadky_ii-42</title>
		<link href="../Styles/pohadky_ii_idstyles.css" rel="stylesheet" type="text/css"/>
	</head>
	<body xmlns:xml="http://www.w3.org/XML/1998/namespace" id="pohadky_ii" xml:lang="cs-CZ">
		<div>
			<p id="toc_marker-41" class="MLP-uroven2-kapitola">O&nbsp;<a id="x.8364"></a>tetce Zubybol</p>
			<p class="MLP-text-bez1radku">Odkud máte tuhle povídku?</p>
			<p class="MLP-text">Chceš to vědět? Mám ji z&nbsp;koše, do něhož se házejí staré papíry.</p>
			<p class="MLP-text">Již mnohá vzácná kniha se dostala ke kupci a&nbsp;hokynáři, nikoli jako četba, ale jako potřebná věc. Vždyť v&nbsp;krámě se stále nedostává papíru na balení. Na škrob a&nbsp;kávu, na uzenáče, máslo i&nbsp;sýr a&nbsp;popsaný papír též dobře poslouží. Často se ale dostane do koše, co by v&nbsp;koši v&nbsp;žádném případě skončit nemělo. Znám kupeckého učně, jinak hokynářova syna, který se vypracoval ze sklepního krámku až do pěkného obchodu. A&nbsp;jistě i&nbsp;proto, že je to člověk velmi sečtělý, vzdělaný kramářskou četbou, jak tištěnou, tak psanou. Dnes už má zajímavou sbírku a&nbsp;v&nbsp;ní nejednu důležitou úřední listinu, kterou vylovil z&nbsp;odpadkového koše několika velice zaměstnaných, ale rovněž velice roztržitých úředníků. A&nbsp;má i&nbsp;několik důvěrných dopisů přítelkyň, plných skandálních zpráv a&nbsp;provázených zapřísaháním, že se ony choulostivé věci nesmějí dostat dál.</p>
			<p class="MLP-text">Ano, on je jakousi živoucí záchrannou službou nemalé části literatury, ba, on je k&nbsp;tomu přímo předurčen svou profesí, neboť profese kupeckého učně nabízí široké pole působnosti. Má přístup do skladu rodičů i&nbsp;do skladiště svého mistra, a&nbsp;uchoval tak mnohou knihu, či aspoň část listů z&nbsp;knih, které by zasloužily, aby si je ještě někdo přečetl.</p>
			<p class="MLP-text">Ukázal mi svoji sbírku tisků a&nbsp;rukopisů z&nbsp;koše. Nejvíc jich pocházelo z&nbsp;hokynářova skladu, ale leželo tam i&nbsp;několik listů z&nbsp;velkého sešitu a&nbsp;nevšedně pěkný a&nbsp;jasný rukopis, který se v&nbsp;něm zračil, upoutal moji pozornost.</p>
			<p class="MLP-text">„To určitě psal ten student!“ pravil hokynářův syn, když si všiml mého zaujetí. „Student, který bydlel naproti nám a&nbsp;zemřel právě před měsícem. Trpěl velkými bolestmi zubů, jak je ze zápisků zjevné. Ale i&nbsp;jinak je velmi zajímavé to číst. To, co máte v&nbsp;ruce, je ovšem jenom malý zbytek všeho. Byla to celá kniha, a&nbsp;možná ještě více. Moji rodiče za to dali půl libry zeleného mýdla studentově bytné. Tady je pouze, co se mi podařilo získat zpět.“</p>
			<p class="MLP-text">Vypůjčil jsem si to, přečetl a&nbsp;chci se s&nbsp;vámi o&nbsp;to, co v&nbsp;nich je, podělit. Nadpis zněl:</p>
<p class="MLP-text">&nbsp;</p>
			<p class="MLP-text-uprostred--I-B para-style-override-2">O&nbsp;TETCE ZVANÉ „BOLEST ZUBŮ“</p>
			<p class="MLP-uroven3-nadpis para-style-override-2">I</p>
			<p class="MLP-text-bez1radku">Mám tetičku, která mi celé dětství přinášela spoustu cukroví. Moje zuby to vydržely a&nbsp;nezkazily se. Nyní jsem již téměř dospělý, dokonce student, ona mne však dál zahrnuje sladkostmi a&nbsp;tvrdí, že ze mne bude básník.</p>
			<p class="MLP-text">Nu, možná je ve mně kus básníka, ale ne velký. Projevuje se jen tím, že si někdy v&nbsp;ulicích města připadám, jako bych bloudil velikánskou knihovnou. Domy jsou police, každé poschodí je přihrádka s&nbsp;knihami. Zde stojí všední příběh, tam dobrá stará veselohra, vědecká díla všech možných oborů, špatná literatura i&nbsp;dobrá četba.</p>
			<p class="MLP-text">Nad tím dovedu spřádat sny a&nbsp;filozofovat, nejspíš tedy přece jen mám nějaké nadání, ale určitě míň, než kolik by bylo zapotřebí. Mnozí lidé ho mají právě tolik, a&nbsp;přece nenosí štítek nebo stužku s&nbsp;nápisem: „Básník.“ Byli obdařeni jako já Božím požehnáním, takový dar je ovšem dost velký pro ně samotné, ale příliš malý na to, aby se o&nbsp;něj dělili s&nbsp;jinými. Vždyť je to jen sluneční paprsek, který naplní duši a&nbsp;myšlenky, snese se na nás jako vůně květin, jako melodie, kterou známe, ale nepamatujeme se odkud.</p>
			<p class="MLP-text">Včera večer jsem seděl ve svém pokojíku a&nbsp;byl bych se rád&nbsp;– jako jindy&nbsp;– do něčeho začetl, ale neměl jsem žádnou knihu ani časopis. Vtom z&nbsp;lípy spadl svěže zelený list a&nbsp;vítr jej zanesl oknem až ke mně.</p>
			<p class="MLP-text">Pozoroval jsem množství proplétajících se žilek, malého červíčka, který po nich lezl, jako by chtěl list důkladně prostudovat, a&nbsp;tu jsem si vzpomněl na jednu starou moudrost. My lidé také lezeme po listu, máme co dělat, abychom jej prostudovali, ale tváříme se, jako bychom rozuměli celému velkému stromu, kořenu, kmenu i&nbsp;koruně. Tím velikým stromem je míněn Bůh, svět a&nbsp;nesmrtelnost&nbsp;– nekonečný vesmírný celek, jehož jsme sami jediným maličkým lístečkem… A&nbsp;zatímco jsem tak seděl, přišla ke mně na návštěvu teta Emilie.</p>
			<p class="MLP-text">Ukázal jsem jí zelený lístek s&nbsp;červem, svěřil jsem se jí s&nbsp;myšlenkami, jež se mi při pohledu na to malé zvířátko vybavily, a&nbsp;její oči se rozzářily.</p>
			<p class="MLP-text">„Ty jsi opravdu básník!“ pravila nadšeně. „Snad vůbec největší, jakého máme. Kéž se dožiji toho, aby to uznali i&nbsp;jiní. Pak se ochotně a&nbsp;ráda odeberu do hrobu! Ano, již od pohřbu sládka Rasmussena jsi mne uváděl v&nbsp;úžas svojí velikou fantazií!“ To řekla teta Emilie a&nbsp;políbila mne. A&nbsp;kdo byla teta Emilie a&nbsp;kdo byl sládek Rasmussen?</p>
			<p class="MLP-uroven3-nadpis"><a id="x.8367"></a>II</p>
			<p class="MLP-text-bez1radku">Byla to ve skutečnosti teta mojí matky. Ale my děti jsme v&nbsp;ní viděly svoji tetu a&nbsp;neměly jsme pro ni jiného jména.</p>
			<p class="MLP-text">Dávala nám zavařeniny a&nbsp;cukr, třebaže tím páchala veliké škody na našem chrupu, neboť&nbsp;– jak donekonečna opakovala&nbsp;– byla vůči svým drahým dětem slabá. Prý by bylo nelidské odpírat nám tu trochu sladkostí, které tak rády jíme. A&nbsp;my jsme ji za to milovaly.</p>
			<p class="MLP-text">Byla to stará slečna, a&nbsp;pokud mne moje vzpomínky neklamou, vypadala vždycky stará, jako by se jí léta zastavila. V&nbsp;mladších letech sama mnoho trpěla bolestí zubů, neustále o&nbsp;tom mluvila, a&nbsp;tak se stalo, že ji její přítel, sládek Rasmussen, vtipně nazval tetkou Zubybol.</p>
			<p class="MLP-text">Sládek v&nbsp;posledních letech již nevařil žádné pivo, žil ze svých úroků a&nbsp;často chodil k&nbsp;tetě na návštěvu. Byl starší než ona a&nbsp;neměl už vůbec žádné zuby. V&nbsp;ústech mu zůstalo jen několik černých úlomků, podle jeho vyprávění důsledkem toho, že jedl v&nbsp;dětství příliš cukru. To prý potom člověk takhle vypadá! Tetička nejspíš ani jako malá cukr neokusila, protože měla překrásné bílé zuby.</p>
			<p class="MLP-text">„Však si je také šetří, ani s&nbsp;nimi v&nbsp;noci nespí!“ říkával sládek Rasmussen, ale to chtěl jen tetičku pozlobit. I&nbsp;my děti jsme to poznaly a&nbsp;ona pravila, že tím nemyslel nic zlého.</p>
			<p class="MLP-text">Jednou dopoledne nám tetička při snídani svěřovala, jaký měla v&nbsp;noci ošklivý sen&nbsp;– zdálo se jí, že jí vypadl jeden zub.</p>
			<p class="MLP-text">„To znamená,“ pravila, „že ztratím upřímného přítele nebo přítelkyni!“</p>
			<p class="MLP-text">„Jestliže to ale byl falešný zub,“ pravil sládek s&nbsp;úsměvem, „tedy ztratíte pouze falešného přítele!“</p>
			<p class="MLP-text">„Vy jste nezdvořilý starý pán!“ pokárala ho teta a&nbsp;byla tak rozhněvaná, jak jsem ji nikdy dřív, avšak ani nikdy potom, rozhněvanou neviděl. Později ale pravila, že to byl opět jenom žert jejího starého přítele, že je sládek nejšlechetnější člověk na světě, a&nbsp;že až jednou zemře, určitě se promění v&nbsp;Božího andělíčka.</p>
			<p class="MLP-text">Přemýšlel jsem dlouze o&nbsp;takové proměně a&nbsp;velice mne zajímalo, zdali bych jej poznal i&nbsp;v&nbsp;jeho nové podobě. Když teta byla mladá a&nbsp;on byl také mladší, ucházel se o&nbsp;ni. Jenže ona se tak dlouho rozmýšlela, až se z&nbsp;ní stala stará panna. Svému ctiteli ale navždy zůstala věrnou přítelkyní.</p>
			<p class="MLP-text">A&nbsp;potom sládek Rasmussen opravdu zemřel. Odvezli ho na hřbitov v&nbsp;nejdražším pohřebním voze a&nbsp;doprovázelo ho mnoho lidí, někteří dokonce ve stejnokroji a&nbsp;s&nbsp;řády na prsou. Tetička v&nbsp;černém šatě pozorovala vše z&nbsp;okna společně s&nbsp;námi dětmi, nebyl tam jen bratříček, kterého přinesl čáp teprve před týdnem. Pohřební vůz s&nbsp;průvodem přešly, ulice se vyprázdnila a&nbsp;tetička se chystala poodstoupit. Ale já od okna nechtěl, čekal jsem na anděla&nbsp;– sládka Rasmussena. Proměnil se přece v&nbsp;andělíčka Božího a&nbsp;musel se ukázat.</p>
			<p class="MLP-text">„Tetičko!“ řekl jsem. „Nemyslíš, že nyní přijde? Či až nám zase čáp přinese bratříčka, přinese nám také anděla Rasmussena?“</p>
			<p class="MLP-text">Teta byla mojí fantazií dojata a&nbsp;pravila:</p>
			<p class="MLP-text">„To dítě bude velikým básníkem!“</p>
			<p class="MLP-text">A&nbsp;ta slova pak opakovala po celou dobu, co jsem chodil do školy, opakovala je při mé konfirmaci a&nbsp;často se k&nbsp;nim uchylovala i&nbsp;nyní, v&nbsp;dobách mých studií. Od dětství byla&nbsp;– a&nbsp;dodnes zůstala&nbsp;– mojí nejvěrnější přítelkyní, jež s&nbsp;hlubokou účastí prožívala moje básnické bolesti i&nbsp;bolesti zubů, neboť trpím prudkými záchvaty obojího.</p>
			<p class="MLP-text">„Jenom pěkně zapisuj svoje myšlenky,“ dodávala ještě, „a schovej si je do zásuvky u&nbsp;stolu. To dělával Jean Paul a&nbsp;stal se velikým básníkem, i&nbsp;když já ho příliš ráda nemám, protože není dost napínavý! Pamatuj si, musíš psát napínavě. Ale to ty určitě budeš!“</p>
			<p class="MLP-text">A&nbsp;já každičkou noc po takovém rozhovoru strávil s&nbsp;očima otevřenýma, pln touhy, tísně i&nbsp;chutí stát se tak velkým básníkem, jakého tetička ve mně tuší. Ano, přepadaly mne básnické bolesti! Ale byla horší bolest. Bolest zubů, jež se mnou často tak lomcovala a&nbsp;škubala, že jsem se svíjel jako červ a&nbsp;dával si na tvář křenovou placku.</p>
			<p class="MLP-text">„To znám!“ hledívala na mne teta soucitně, laskavý úsměv jí hrál kolem úst a&nbsp;její zuby se bělostně skvěly! Ale nyní musím začít další pokračování povídky o&nbsp;sobě a&nbsp;o&nbsp;mé tetě.</p>
			<p class="MLP-uroven3-nadpis"><a id="x.8370"></a>III</p>
			<p class="MLP-text-bez1radku">Přestěhoval jsem se a&nbsp;po měsíci v&nbsp;novém bytě jsem o&nbsp;tom mluvil s&nbsp;tetičkou:</p>
			<p class="MLP-text">„Bydlím u&nbsp;velmi tiché rodiny, která si ani mých pozdních příchodů nijak nevšímá. Asi proto, že i&nbsp;jinak to v&nbsp;domě neustále hřmotí&nbsp;– venkovní hluk se mísí s&nbsp;rámusem větru a&nbsp;vichru či lidí. Mám pokoj přímo nad domovními vraty, a&nbsp;tak každý vůz, který vyjíždí nebo vjíždí, otřásá stěnami, že se až obrazy pohybují. Všechny dveře bouchají a&nbsp;řinčí, jako nějaké zemětřesení. Ležím-li v&nbsp;posteli, probíhají mi ty rány všemi údy, ale to prý posiluje nervy. Fučí-li vítr, a&nbsp;ten u&nbsp;nás fičí neustále, rozhoupají se dlouhé venkovní okenní háky a&nbsp;tlučou do zdi. Také zvonek nad sousedovými dveřmi řinčí při každém závanu větru.</p>
			<p class="MLP-text">Obyvatelé domu se vracejí domů po jednom od pozdního večera až dlouho do noci. Soused, co bydlí nade mnou a&nbsp;vyučuje ve dne hře na pozoun, přicházívá nejpozději a&nbsp;neulehne, dokud si neodbude svoji půlnoční procházku bytem. Jeho krok je těžký a&nbsp;boty má pobité železnými cvočky.</p>
			<p class="MLP-text">O&nbsp;dvojitém okně nemůže být řeč, je tu jenom rozbitá tabulka, kterou moje bytná zalepila papírem. Vítr si v&nbsp;ní ovšem najde skulinu a&nbsp;vyluzuje podobný zvuk jako bzučící ovád, to je moje ukolébavka. A&nbsp;usnu-li nakonec, vzápětí mne probudí hlasité kokrhání. Kohouti a&nbsp;slepice, kteří nám oznamují, že se blíží jitro, patří nájemnici sklepa. Malí koníci, jimž chybí pořádná stáj, jsou uzavřeni v&nbsp;přístěnku dole pod schody, kopají do dveří a&nbsp;pažení, kdykoli se pohnou.</p>
			<p class="MLP-text">Svítá a&nbsp;vrátný, který spí se svojí rodinou v&nbsp;podkroví, dupe dolů po schodech, dřeváky klapou, vrata se lomozem otevírají, dům se celý chvěje, a&nbsp;když to přestane, začne soused nade mnou cvičit s&nbsp;těžkými železnými koulemi. Zvedá je nahoru, ale protože je neudrží, znovu a&nbsp;znovu padají na podlahu.</p>
			<p class="MLP-text">V&nbsp;téže době se okolo s&nbsp;křikem řítí mládež spěchající do školy. Otevřu okno v&nbsp;naději, že se nadýchám čerstvého osvěžujícího vzduchu, ale slečna v&nbsp;zadním traktu pere rukavice v&nbsp;roztoku na čistění skvrn. Ne svoje vlastní, je to její zaměstnání. Jinak ale jde o&nbsp;příjemný dům a&nbsp;já bydlím u&nbsp;tiché rodiny.“ To byla zpráva, kterou jsem tetě podal o&nbsp;svém bytě. Působila ovšem živěji, neboť ústní podání má vždy více svěžesti nežli psané slovo, a&nbsp;teta zvolala:</p>
			<p class="MLP-text">„Ty jsi básník! Jenom napiš, co jsi řekl, a&nbsp;vyrovnáš se Dickensovi. Nyní mě zajímáš ještě víc! Ty maluješ, když hovoříš! Když popisuješ svůj dům, jako bych jej viděla, až mráz člověka přechází! Ano, básni dál! Jenom do toho vlož ještě něco živoucího, lidi, půvabné lidi, nejraději nešťastné!“ Měla pravdu, popsal jsem pravdivě dům, jak se mi jevil, s&nbsp;jeho hlukem a&nbsp;hřmotem, ale jenom tak, bez děje. Ten přišel později!</p>
			<p class="MLP-uroven3-nadpis"><a id="x.8373"></a>IV</p>
			<p class="MLP-text-bez1radku">Bylo to v&nbsp;zimě, večer po divadle. Snesl se strašlivý nečas, sněhová vánice, takže jsi sotva mohl kráčet kupředu.</p>
			<p class="MLP-text">Teta se vracela z&nbsp;představení a&nbsp;já ji chtěl doprovodit domů. Ale nedokázal jsem jít sám, natož podpírat jiné, nájemné povozy byly všechny zamluveny a&nbsp;teta bydlela daleko ve městě. Naštěstí dům, ve kterém jsem bydlel, stál přímo u&nbsp;divadla, neboť nebýt té náhody, nezbylo by nám než zůstat ve strážní budce a&nbsp;čekat, jak se počasí vyvine. Klopýtali jsme vpřed v&nbsp;hlubokém sněhu, ovíváni poletujícími vločkami. Zvedal jsem ji, držel a&nbsp;podpíral. Upadli jsme pouze dvakrát a&nbsp;jen do měkkého.</p>
			<p class="MLP-text">Před mými vraty jsme ze sebe setřásli sníh a&nbsp;na schodech jsme se znova pečlivě oklepali. Přesto ho na nás zbylo ještě tolik, abychom zamokřili podlahu v&nbsp;předsíni. Svlékli jsme ze šatstva úplně všechno, co se dalo odložit, a&nbsp;bytná tetě půjčila své suché punčochy a&nbsp;župan. Prohlásila, že je to nutné, že by se teta této noci na žádný způsob nedostala domů, což byla pravda, a&nbsp;prosila ji, aby vzala zavděk její světnicí, že tam jí upraví lože na pohovce, za neustále uzavřenými dveřmi do mého pokoje. A&nbsp;tak se i&nbsp;stalo.</p>
			<p class="MLP-text">V&nbsp;kamnech hořel oheň, samovar stál na stole&nbsp;– v&nbsp;malé světničce bylo útulno, třeba ne tak útulno jako u&nbsp;tety, kde v&nbsp;zimě zakrývají jedny těžké závěsy dveře a&nbsp;druhé okna, kde na podlaze leží dvě vrstvy koberců a&nbsp;pod nimi ještě tři vrstvy papíru. Sedí se tam jako v&nbsp;dobře uzátkované láhvi s&nbsp;teplým vzduchem. Leč, jak řečeno, bylo také u&nbsp;mne útulno. A&nbsp;zatímco vítr venku skučel, teta rozjímala a&nbsp;vypravovala. Hovořila o&nbsp;svém mládí i&nbsp;o&nbsp;sládkovi a&nbsp;staré vzpomínky ožívaly. Pamatovala se, jak mi vyrostl první zub a&nbsp;jakou radost z&nbsp;toho měla celá rodina. První zub! Zub nevinnosti, bělostný jako malá bílá kapka mléka, mléčný zub.</p>
			<p class="MLP-text">Vyrostl jeden a&nbsp;vyrostlo jich víc, celá řada. Druh vedle druha, nahoře i&nbsp;dole, nejkrásnější dětské zoubky, ale zatím jenom předvoj, nikoli ty pravé, které mi měly zůstat po celý život.</p>
			<p class="MLP-text">Ty však také přišly a&nbsp;s&nbsp;nimi zuby moudrosti, jako křídelní pobočníci v&nbsp;řadě, zuby zrozené v&nbsp;bolestech a&nbsp;s&nbsp;velkými obtížemi.</p>
			<p class="MLP-text">Odcházely opět každý zvlášť! A&nbsp;většinou to bylo dřív, nežli stačila uplynout doba jejich služby. Nakonec ale i&nbsp;poslední zub odejde a&nbsp;ten den není žádným svátkem, je to den bolesti. Tak zestárneš, třebas by ti mysl zůstávala mladá. Takové myšlenky nejsou veselé, a&nbsp;přece jsme se dostali k&nbsp;hovoru o&nbsp;tom všem, vrátili jsme se do dětských let, a&nbsp;bylo již dvanáct hodin, když se teta odebírala k&nbsp;odpočinku do sousedního pokoje.</p>
			<p class="MLP-text">„Dobrou noc, děťátko!“ volala. „Nyní budu spát, jako bych ležela na svojí vlastní velké pohovce!“ Pak se ztišila, ale neutišilo se ani v&nbsp;domě, ani venku. Vichr otřásal okny, tloukl dlouhými železnými háky, rozezvučel zvonek u&nbsp;sousedových dveří. Nájemník nade mnou přišel domů a&nbsp;došlo i&nbsp;na jeho noční přecházení v&nbsp;botách. Potom se sice odebral na lože, ale chrápal, že to bylo slyšet skrze strop.</p>
			<p class="MLP-text">Já jsem tedy nenalezl klidu, nedostalo se mi odpočinku. Ani bouře se neuklidnila, byla nestydatě divoká. Vítr fičel, zpíval plný života a&nbsp;moje zuby také začínaly ožívat svým obvyklým způsobem.</p>
			<p class="MLP-text">Začal veliký zpěv bolavých zubů.</p>
			<p class="MLP-text">A&nbsp;od okna táhlo a&nbsp;měsíc svítil dovnitř na podlahu. Jeho světlo přicházelo a&nbsp;mizelo, jak přicházely a&nbsp;mizely mraky ve vichřici, a&nbsp;neklid v&nbsp;mracích i&nbsp;ve světle nakonec nabýval na podlaze určité podoby.</p>
			<p class="MLP-text">Podoby čehosi pohyblivého&nbsp;– a&nbsp;pak jsem pocítil ledově chladný závan. Na podlaze seděla jakási tenká a&nbsp;dlouhá postava, jako když dítě kamínkem kreslí na tabulce cosi, co se má podobat člověku. Jedna tenká čára tvoří tělo, další čára a&nbsp;ještě jedna jsou ruce. Nohy jsou opět dvě čáry a&nbsp;hlava mnohoúhelník. Brzy se ale postava stávala zřetelnější, jako by se na ni vršil oděv, velmi tenký, velmi jemný, dokazující, že asi patří ženskému pohlaví. A&nbsp;vzápětí jsem uslyšel podivné bzučení. Nevím, co&nbsp;– zdali ta postava, či vítr&nbsp;– tu bzučelo jako moucha masařka na rozbitém okně. Ale ne&nbsp;– byla to ona sama, tetka „Bolest zubů“! Její strašlivost, Satania infernalis, Bůh nás chraň a&nbsp;opatruj před její návštěvou!</p>
			<p class="MLP-text">„Tady je dobře!“ bručela. „Dobré bydlo, bahnitá země, rašelina! Tady se komáři něco nabzučeli s&nbsp;jedem v&nbsp;sosáku! Nyní mám i&nbsp;já sosák, ten musím brousit na lidských zubech a&nbsp;tomu zde na posteli se zuby tak přepěkně lesknou. Vzdorovaly sladkostem a&nbsp;kyselosti, horku a&nbsp;chladu, ořechovým skořápkám a&nbsp;peckám ze švestek! Nevadí, i&nbsp;tak je rozviklám a&nbsp;uvolním, projedu jejich kořeny jako průvan, dám jim studenou lázeň!“ Byl to strašlivý host, byla to strašlivá řeč, a&nbsp;ještě nebyl konec.</p>
			<p class="MLP-text">„Tak tys tedy básník,“ pravila. „No, však já už tě procvičím z&nbsp;veršů bolesti. Vrazím ti železo a&nbsp;ocel do těla, vetknu drát do všech tvých nervových vláken!“ A&nbsp;bylo to, jako by mi žhavé šídlo vjelo do dásní, ale marně jsem se odvracel.</p>
			<p class="MLP-text">„Znamenité, opravdu znamenité zuby,“ pokračovala. „Jako varhany, jen na ně zahrát! Věru, nebyl by to velkolepý koncert s&nbsp;bubny, trumpetami, flautou piccolo<span class="char-style-override-1"><a id="footnote-3409-25-backlink" class="footnote-link" href="#footnote-3409-25">25</a></span>, jakož i&nbsp;pozounem v&nbsp;zubu moudrosti? Velký básník, veliká hudba!“ A&nbsp;hned začala hrát a&nbsp;vypadala přitom strašlivě, třebaže z&nbsp;ní nebylo vidět víc než ruku. Či spíš stín šedé ruky s&nbsp;dlouhými, jako šídlo tenkými prsty, z&nbsp;nichž každý byl mučícím nástrojem.</p>
			<p class="MLP-text">Palec a&nbsp;ukazováček byly kleště a&nbsp;vrták, prostředníček špičatým šídlem, prsteníček měl na konci nebozez a&nbsp;malíček stříkačku s&nbsp;komářím jedem.</p>
			<p class="MLP-text">„Však já tě naučím dělat verše!“ dál vedla svou. „Velký básník má mít velké bolesti zubů, malý básník malé!“</p>
			<p class="MLP-text">„Ó, v&nbsp;tom případě mne nech být malým!“ prosil jsem. „A&nbsp;nech mne vůbec být! Já nejsem žádný básník, mám jenom návaly básnění jako návaly bolesti zubů! Odejdi! Odejdi!“</p>
			<p class="MLP-text">„Už jsi přišel na to, že jsem mocnější než poezie, filozofie, matematika a&nbsp;veškerá hudba?“ zeptala se. „Mocnější než všechny ty namalované a&nbsp;do mramoru vtesané city? Jsem starší toho všeho. Narodila jsem se u&nbsp;samé zahrady rajské, kde vítr foukal a&nbsp;vlhké houby rostly. Donutila jsem Evu, aby se oblékala za studeného počasí, a&nbsp;Adama také. A&nbsp;věř mi, že byla veliká síla v&nbsp;první bolesti zubů!“</p>
			<p class="MLP-text">„Věřím všemu,“ odvětil jsem. „Jenom odejdi! Odejdi!“</p>
			<p class="MLP-text">„Dobrá, jestliže přestaneš být básníkem, nebudeš-li už nikdy veršovat na papíře nebo na jiné látce, na kterou se dá psát, tedy tě pustím. Ale vrátím se, jakmile znovu začneš básnit!“</p>
			<p class="MLP-text">„Nezačnu, přísahám. Jenom&nbsp;– kéž tě již nikdy nespatřím!“</p>
			<p class="MLP-text">„Spatříš mne, ale v&nbsp;tělnatější a&nbsp;tobě milejší podobě, nežli mám nyní! Spatříš mne v&nbsp;podobě tety Emilie. A&nbsp;řeknu ti: ‚Básni, moje děťátko! Jsi velikým básníkem, snad největším, jakého máme.‘ Ale uvěříš-li mi, potom tvoje verše přeměním v&nbsp;hudbu a&nbsp;tu budu drnkat v&nbsp;tvých ústech! Vzpomeň si na mne, děťátko, až spatříš tetu Emilii!“</p>
			<p class="MLP-text">Pak zmizela. Na rozloučenou píchlo mě ještě jakoby žhavým šídlem v&nbsp;dásni, ale vzápětí bolest přestala a&nbsp;já se houpal mezi bílými lekníny na měkké a&nbsp;klidné vodě. Jejich široké zelené listy se skláněly a&nbsp;klesaly pode mnou, uvadlé opadávaly a&nbsp;já jsem padal s&nbsp;nimi, uvolňoval se a&nbsp;upokojoval.</p>
			<p class="MLP-text">„Zemřít, roztát jako sníh!“ znělo a&nbsp;pělo to ve vodě. „Vypařit se jako mračno, odletět jako mračno!“</p>
			<p class="MLP-text">A&nbsp;skrze vodu až dolů ke mně zářila veliká jména, nápisy na vítězných korouhvích, patent nesmrtelnosti&nbsp;– napsaný na křídlech jepice. Můj spánek byl hluboký, byl to spánek beze snu. Neslyšel jsem hučící vítr, bouchající vrata, řinčící zvonek u&nbsp;sousedových dveří, ba ani hlučné posilování těla o&nbsp;patro výš. Blaženství!</p>
			<p class="MLP-text">Vtom přišel prudký závan bouře a&nbsp;zavřené dveře k&nbsp;tetě se rozlétly. Teta vyskočila, obula si boty, oblékla šaty a&nbsp;vešla ke mně.</p>
			<p class="MLP-text">„Spal jsi jako andělíček,“ pravila, „vůbec jsem neměla odvahu tě budit.“</p>
			<p class="MLP-text">Otevřel jsem oči. Dočista mi vypadlo, že teta zůstala v&nbsp;domě, ale záhy jsem si vzpomněl. A&nbsp;vzpomněl jsem si i&nbsp;na bolesti zubů&nbsp;– sen a&nbsp;skutečnost se pletly.</p>
			<p class="MLP-text">„Nepsal jsi už nic včera večer, když jsme si dali dobrou noc?“ otázala se. „I&nbsp;když, kéž bys byl psal, ty jsi můj básník a&nbsp;zůstaneš jím!“</p>
			<p class="MLP-text">Připadalo mi, že se potutelně usmívá, ale nevěděl jsem, zdali je to skutečná teta Emilie, která mne milovala, či ta strašlivá osoba, které jsem dal v&nbsp;noci slib.</p>
			<p class="MLP-text">„Vím, žes určitě básnil, děťátko!“</p>
			<p class="MLP-text">„Ne, ne!“ zvolal jsem. „A&nbsp;jsi ty určitě teta Emilie?“</p>
			<p class="MLP-text">„Kdo jiný?“ pravila, nastoupila do drožky a&nbsp;odjela domů.</p>
			<p class="MLP-text">Byla to tedy teta Emilie.</p>
			<p class="MLP-text">A&nbsp;já dal dohromady, co je tu napsáno. Není to ve verších a&nbsp;nebudiž to nikdy otištěno.</p>
			<p class="MLP-text-bez1radku--12-0">Tady rukopis končil.</p>
			<p class="MLP-text">Mému mladému příteli, budoucímu kupeckému tovaryšovi, se nepodařilo sehnat zbývající části. Ty se dostaly do světa&nbsp;– být papírem na uzenáčích, máslu a&nbsp;zeleném mýdlu se stalo jejich posláním. Sládek je mrtev, teta je mrtvá i&nbsp;student je mrtev&nbsp;– ten, jehož myšlenkové perly se dostaly do koše.</p>
			<p class="MLP-text">A&nbsp;to je konec povídky o&nbsp;tetce zvané Zubybol.</p>
<p class="MLP-text">&nbsp;</p>
			<div class="footnotes">
				<div class="footnote">
					<p class="MLP-pozn-pod-carou"><a id="footnote-3409-25" class="footnote-anchor" href="#footnote-3409-25-backlink">25</a>  Pikola, dřevěný dechový nástroj, menší varianta příčné flétny. <span class="MLP-znak-kurziva-9b char-style-override-2">Pozn. red.</span></p>
				</div>
			</div>
		</div>
</body>
</html>