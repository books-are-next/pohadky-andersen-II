<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>pohadky_ii-37</title>
		<link href="../Styles/pohadky_ii_idstyles.css" rel="stylesheet" type="text/css"/>
	</head>
	<body id="pohadky_ii" xml:lang="cs-CZ">
		<div>
			<p id="toc_marker-36" class="MLP-uroven2-kapitola"><a id="x.8347"></a>Štěstí může ležet v&#160;dřívku</p>
			<p class="MLP-text-bez1radku">Rozhodl jsem se, že vám budu vyprávět povídku o&#160;štěstí.</p>
			<p class="MLP-text">Štěstí známe všichni. Někoho provází krok za krokem, jiného jenom v&#160;určitých letech či v&#160;jednotlivých dnech, dokonce jsou lidé, kteří je spatří pouze jedinkrát v&#160;životě, ale spatříme je všichni.</p>
			<p class="MLP-text">K&#160;tomu není zapotřebí zmiňovat, neboť to každý ví, že Pánbůh posílá na svět malé děťátko a&#160;klade je matce do klína, ať se nachází v&#160;bohatém zámku, chudé světnici či v&#160;otevřeném poli, kde vane studený vítr. Avšak každý možná neví, a&#160;přece je to zcela jisté, že Pánbůh společně s&#160;dítětem přinese také dárek pro ně. Leč nedává jej přímo, hned vedle nemluvňátka, položí ho na takovém místě, kde by to nikdo nepředpokládal, kde by vůbec nikoho nenapadlo jej hledat. A&#160;přece je pokaždé nalezen&#160;– a&#160;to je to nejradostnější.</p>
			<p class="MLP-text">Může být vložen do jablka, jak tomu bylo u&#160;velmi učeného muže, zvaného Newton. Jablko upadlo a&#160;on tak našel svoje štěstí. Neznáš-li ten příběh, tedy popros někoho, kdo jej zná, aby ti ho vyprávěl. Já se chystám vyprávět jiný příběh, a&#160;to příběh o&#160;hrušce.</p>
			<p class="MLP-text">Byl muž, jenž se narodil v&#160;chudobě, vyrostl v&#160;chudobě a&#160;také se chudě oženil. Byl povoláním soustružník, soustruhoval převážně násady a&#160;kroužky na deštníky, ale rodina měla sotva do úst.</p>
			<p class="MLP-text">„Nikdy nenajdu štěstí!“ říkal. Já to po něm pouze opakuji, protože mluvím o&#160;skutečné události, mohl bych jmenovat i&#160;zemi a&#160;místo, kde ten muž žil, ale to není pro náš příběh významné.</p>
			<p class="MLP-text">Důležitá je jeho zahrada, v&#160;níž rostly červené jeřáby. Ty byly největší ozdobou domu i&#160;sadu, ale rostla tam také hrušeň. Obyčejná hrušeň, jež téměř nikdy neplodila, a&#160;přece bylo mužovo štěstí uloženo právě do této hrušně, lépe řečeno, do jejích neviditelných hrušek.</p>
			<p class="MLP-text">Jednou v&#160;noci bouřilo tak strašlivě, že psali v&#160;novinách o&#160;velkém dostavníku, který vichr zdvihl z&#160;cesty a&#160;pohazoval si s&#160;ním jako s&#160;kusem hadru. Nebylo tedy divu, že se ulomila i&#160;velká větev hrušně. Větev dali do dílny a&#160;muž z&#160;ní z&#160;dlouhé chvíle vykroužil velikou hrušku. Pak udělal ještě jednu stejně velkou, jednu menší a&#160;nakonec několik docela malých.</p>
			<p class="MLP-text">„Tak hrušeň přece jenom dala ovoce,“ zažertoval a&#160;dal hrušky dětem, aby si s&#160;nimi hrály.</p>
			<p class="MLP-text">Jenže k&#160;životním nutnostem ve vlhké zemi, jež byla jejich domovem, patřil deštník. Mužova rodina se dělila o&#160;jediný kus, a&#160;vál-li vítr příliš silně, obrátil se deštník naruby, ba, několikrát se dokonce zlomil. Muž jej, pravda, uměl dát zase do pořádku. Ale k&#160;zlosti bylo, že knoflík, který měl zavřený deštník držet pohromadě, příliš často vyskočil. Jindy se polámal kroužek, do nějž bylo nutné knoflík zaklesnout, a&#160;jednoho dne praskl i&#160;samotný knoflík. Muž jej hledal na podlaze&#160;– a&#160;tu mu zrak padl na jednu z&#160;těch maličkých hruštiček, které před časem vysoustruhoval a&#160;dal dětem na hraní.</p>
			<p class="MLP-text">„Knoflík není nikde k&#160;nalezení,“ pravil, „ale tahle maličkost snad udělá stejnou službu!“ Vyvrtal do svého výtvoru otvor, protáhl šňůru skrz a&#160;– vida! Hruštička na zlomeném kroužku dobře držela, dokonce to byla ta nejlepší spona, jakou kdy na deštníku viděl.</p>
			<p class="MLP-text">A&#160;tak příští rok, když se zase chystal poslat deštníkové násady do hlavního města, kde jeho soustružnické zboží odebírali, přibalil do zásilky rovněž několik hruštiček s&#160;polovičním kroužkem a&#160;prosbou, aby je prodejce nechal vyzkoušet.</p>
			<p class="MLP-text">Tak se hruštičky dostaly až do Ameriky. Tam hned poznali, že drží lépe nežli knoflík, a&#160;žádali v&#160;obchodech, aby se napříště deštníky zavíraly pouze tímto způsobem. A&#160;hned přišla objednávka! Hrušky po tisících! Dřevěné hrušky na všechny deštníky. A&#160;muž se tužil. Kroužil a&#160;kroužil ve dne v&#160;noci. Celou hrušeň proměnil v&#160;hruštičky!</p>
			<p class="MLP-text">To bylo peněz! A&#160;velkých!</p>
			<p class="MLP-text">„V&#160;té hrušni bylo uloženo moje štěstí!“ pokyvoval hlavou muž, který měl nyní velkou dílnu s&#160;tovaryši a&#160;učedníky. A&#160;vždy, když byl v&#160;dobré náladě, dodával:</p>
			<p class="MLP-text">„Ba, štěstí může ležet i&#160;v&#160;dřívku!“</p>
			<p class="MLP-text">A&#160;to potvrzuji také já, jenž vyprávím tuto povídku. Říká se:</p>
			<p class="MLP-text">„Vezmi bílé dřívko do úst a&#160;jsi neviditelným!“</p>
			<p class="MLP-text">Ale musí to být to pravé dřívko&#160;– to, které nám dal Pánbůh jako dárek pro štěstí. I&#160;já je dostal. Mohu si stejně jako onen muž opatřit vzácné zlato, dokonce to nejvzácnější, jež svítí v&#160;dětských očích, zvoní v&#160;dětských ústech a&#160;vyzařuje z&#160;pohledů jejich otců a&#160;matek.</p>
			<p class="MLP-text">Čtou moje povídky a&#160;já tak jsem mezi nimi, stojím uprostřed jejich světnice neviditelný, neboť mám bílé dřívko v&#160;ústech. Ale cítím-li, že mají potěšení z&#160;toho, co vyprávím, tu říkám také:</p>
			<p class="MLP-text">„Štěstí může ležet i&#160;v&#160;dřívku!“<a id="x.8350"></a></p>
		</div>
</body>
</html>