<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>pohadky_ii-11</title>
		<link href="../Styles/pohadky_ii_idstyles.css" rel="stylesheet" type="text/css"/>
	</head>
	<body id="pohadky_ii" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-10" class="MLP-uroven2-kapitola">Nejkrásnější růže na světě</p>
			<p class="MLP-text-bez1radku">Byla jedna mocná královna a&nbsp;ta měla ve své zahradě nejkrásnější květiny ze všech zemí světa. Především však milovala růže. Vlastnila nerozmanitější druhy&nbsp;– divoké plané růže se zelenými lístky jablkové vůně i&nbsp;nejpůvabnější provensálské růže vyrůstaly při zámeckých zdech, vinuly se kolem sloupů, protahovaly se okenními římsami do chodeb a&nbsp;plazily se po stropech sálů. To bylo přepestrých vůní, barev i&nbsp;tvarů!</p>
			<p class="MLP-text">Přesto smutek a&nbsp;bol dlely uvnitř komnat. Královna ležela na loži těžce nemocná a&nbsp;lékaři prohlásili, že její dny jsou sečteny.</p>
			<p class="MLP-text">„Možná bych ale přece věděl o&nbsp;něčem, co by ji zachránilo,“ pravil nejmoudřejší z&nbsp;nich. „Přineste jí nejkrásnější růži na světě, tu, která je výrazem nejvyšší a&nbsp;nejčistší lásky. Spatří-li ji její oči, než se obrátí v&nbsp;sloup, pak neumře.“</p>
			<p class="MLP-text">A&nbsp;mladí i&nbsp;staří z&nbsp;blízkého i&nbsp;dalekého okolí přicházeli s&nbsp;růžemi, snášeli ty nejkrásnější, které našli ve svých zahradách, avšak žádná z&nbsp;nich nebyla ta pravá. Bylo nutno přinést květinu ze zahrady lásky. Jenže&nbsp;– která růže v&nbsp;ní byla výrazem nejvyšší, nejčistší lásky?</p>
			<p class="MLP-text">Už i&nbsp;básníci pěli o&nbsp;nejkrásnější růži na světě, každý jmenoval svoji, a&nbsp;zpráva o&nbsp;tom šla do všech koutů země, ke každému srdci, které bilo láskou, k&nbsp;lidem každého stavu a&nbsp;každého stáří.</p>
			<p class="MLP-text">Ale nejmoudřejší z&nbsp;lékařů říkal:</p>
			<p class="MLP-text">„Ještě nikdo nevyslovil jméno toho nejkrásnějšího květu! Ještě nikdo neukázal na místo, kde vypučel v&nbsp;celé své kráse. Není to růže z&nbsp;rakve Romea a&nbsp;Julie, třebaže bude navždy vonět v&nbsp;pověstech a&nbsp;písních. Také to nejsou růže, které vyrůstají z&nbsp;krvavých kopí Winkelriedových<span class="char-style-override-1"><a id="footnote-3409-4-backlink" class="footnote-link" href="#footnote-3409-4">4</a></span>, z&nbsp;krve, jež svatě tryská z&nbsp;prsou hrdinových pro záchranu vlasti, třebaže žádná smrt není sladší, žádná růže červenější než prolitá krev. Ba ani to není ona zázračná květina, jíž věnuje muž nejlepší léta svého života, nekonečné dny i&nbsp;bezesné a&nbsp;osamělé noci v&nbsp;tichém pokoji, magická růže vědění.“</p>
			<p class="MLP-text">„Já vím, kde nejkrásnější růže kvete,“ pravila matka, jež přišla ke královninu loži s&nbsp;děťátkem v&nbsp;náručí. „Vím, kde nalezneš tu nejkrásnější růži světa! Růže, která je výrazem nejvyšší a&nbsp;nejčistší lásky, kvete na růžových líčkách mého sladkého dítěte, když posil­něno spánkem otevře očka a&nbsp;šťastně se na mne usměje.“</p>
			<p class="MLP-text">„Krásná je růže, o&nbsp;které mluvíš, ale na světě je ještě krásnější!“ odvětil onen moudrý muž.</p>
			<p class="MLP-text">„Ano, mnohem krásnější!“ řekla jiná žena. „Spatřila jsem ji a&nbsp;ušlechtilejší a&nbsp;posvátnější nad ni není. Bledou jako lístky čajové růže jsem ji zahlédla na lících panovnice. Odložila svoji skvostnou korunu a&nbsp;kráčela osamělá dlouhou truchlivou nocí se svým ne­mocným dítětem na loktech, plakala nad ním, líbala je a&nbsp;orodovala o&nbsp;ně u&nbsp;Boha tak vroucnou modlitbou, jakou jenom matka zná v&nbsp;největší úzkosti.“</p>
			<p class="MLP-text">„Posvátná a&nbsp;podivné moci je bílá růže žalosti, ale stále to není ona.“</p>
			<p class="MLP-text">„Souhlasím, nejkrásnější růži světa jsem spatřil před oltářem!“ řekl starý biskup. „Viděl jsem ji zářit, byla jako obličej anděla. Mladým dívkám, které šly ke stolu Páně, aby obnovily svoji křestní smlouvu, vykvetly přelíbezné růže na svěžích líčkách, ale jedna z&nbsp;nich se s&nbsp;takovou láskou a&nbsp;oddaností duše dívala vzhůru ke svému Bohu, že nemůže být čistší a&nbsp;vyšší lásky.“</p>
			<p class="MLP-text">„Budiž požehnána!“ vzhlédl mudrc k&nbsp;biskupovi. „Přesto nikdo z&nbsp;vás dosud nevyslovil jméno nejkrásnější růže světa.“</p>
			<p class="MLP-text">A&nbsp;tu vstoupil do komnaty královnin synáček. V&nbsp;rukou držel otevřenou knihu, v&nbsp;sametu vázanou a&nbsp;s&nbsp;velkým stříbrným kováním, slzy mu stály v&nbsp;očích a&nbsp;stékaly po tvářích.</p>
			<p class="MLP-text">„Matinko,“ řekl, „jen si poslechni, co jsem četl!“</p>
			<p class="MLP-text">A&nbsp;dítě se posadilo k&nbsp;posteli a&nbsp;četlo z&nbsp;knihy o&nbsp;tom, který sám sebe obětoval, podstoupil smrt na kříži, aby spasil všechny lidi narozené i&nbsp;dosud nezrozené.</p>
			<p class="MLP-text">„Větší lásky na světě není,“ pokývl moudrý muž.</p>
			<p class="MLP-text">A&nbsp;růžový svit přeběhl královniny tváře, její oči byly zase velké a&nbsp;jasné, neboť viděla zvedat se z&nbsp;knihy nejkrásnější růži světa, obraz té, která vypučela z&nbsp;krve Kristovy a&nbsp;dřeva kříže.</p>
			<p class="MLP-text">„Vidím ji,“ pravila, „ano, nikdy nezemře ten, kdo spatří tuto růži, nejkrásnější na světě!“</p>
<p class="MLP-text">&nbsp;</p>
			<div class="footnotes">
				<div class="footnote">
					<p class="MLP-pozn-pod-carou"><a id="footnote-3409-4" class="footnote-anchor" href="#footnote-3409-4-backlink">4</a>  Arnold von Winkelried byl legendární švýcarský hrdina z&nbsp;bojů proti Habs<span class="char-style-override-4">­</span>burkům ve 14. století. <span class="MLP-znak-kurziva-9b char-style-override-2">Pozn. red.</span></p>
				</div>
			</div>
		</div>
</body>
</html>