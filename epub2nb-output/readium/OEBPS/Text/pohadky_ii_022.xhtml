<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>pohadky_ii-19</title>
		<link href="../Styles/pohadky_ii_idstyles.css" rel="stylesheet" type="text/css"/>
	</head>
	<body id="pohadky_ii" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-18" class="MLP-uroven2-kapitola"><a id="x.8286"></a>Jakoubek a&nbsp;Kristýnka</p>
			<p class="MLP-text-bez1radku">Nedaleko řeky Gudenaa, v&nbsp;silkeborském lese, se zvedá výšina zvaná Aasen. A&nbsp;pod ní, směrem k&nbsp;západu, stálo, ba stojí ještě selské stavení obklopené políčky, na kterých písek prosvítá tenkou vrstvou ornice oseté pšenicí a&nbsp;žitem.</p>
			<p class="MLP-text">Je tomu ale už hodně let, co se tu odehrál tento příběh.</p>
			<p class="MLP-text">Lidé, kteří tu tenkrát žili, obstarávali tak dobře svoje malé hospodářství, jehož součástí byli i&nbsp;tři ovce, jeden vepř a&nbsp;dva voli, že to dalo na vlastní živobytí. Dokonce by si mohli dovolit i&nbsp;pár koní, ale Jeppe-Jaens říkal jako ostatní sedláci:</p>
			<p class="MLP-text">„Kůň sám sebe vyžírá! Spotřebuje, kolik dá užitku.“</p>
			<p class="MLP-text">A&nbsp;dál od jara do podzimu sám obdělával svoje skrovné polnosti a&nbsp;v&nbsp;zimě vyráběl dřeváky. Měl k&nbsp;tomu pomocníka, chlapíka, který je dovedl vyřezávat tak, že byly silné, lehké a&nbsp;úhledné zároveň.</p>
			<p class="MLP-text">A&nbsp;na dřevácích a&nbsp;vařečkách se vydělalo tolik, že rodinu Jeppe-Jaense nebylo možné počítat mezi chudé.</p>
			<p class="MLP-text">Malý Jakoubek, sedmiletý chlapec a&nbsp;jediné dítě v&nbsp;domě, rád sedával s&nbsp;otcem a&nbsp;pomocníkem ve světnici. Díval se, jak vyřezávají, řezal také do dřevěného špalíku, ba řezal se i&nbsp;do prstů, ale jednoho dne vyřezal dva kusy, které vskutku vypadaly jako malé dřeváčky, a&nbsp;měl to být, jak říkal, dar pro Kristýnku.</p>
			<p class="MLP-text">Kristýnka byla převozníkova dcerka a&nbsp;byla tak jemná a&nbsp;hezounká, jako by šlo o&nbsp;panské dítě. Kdyby měla šaty lépe střižené a&nbsp;správné velikosti, nikdo by nevěřil, že je z&nbsp;chudobného domku pod lesem.</p>
			<p class="MLP-text">Tam bydlel její otec, již léta vdovec, a&nbsp;živil se tím, že vozil polena z&nbsp;lesa dolů, k&nbsp;úhoří násadě u&nbsp;Silkeborgu, a&nbsp;jindy zase nahoru, směrem na Randers. Neměl nikoho, kdo by na Kristýnku dával pozor, a&nbsp;tak byla skoro pořád s&nbsp;ním, buď na prámu, nebo ve vřesu či brusinčí. Když měl jet až do Randersu, dával Kristýnku, která byla o&nbsp;rok mladší nežli Jakoubek, k Jeppe-Jaensově rodině.</p>
			<p class="MLP-text">Jakoubek a&nbsp;Kristýnka se spolu dobře snášeli. Jídávali z&nbsp;jedné mísy a&nbsp;hezky si hráli v&nbsp;písku, lezli a&nbsp;běhali kolem statku a&nbsp;jednoho dne se odvážili skoro až na kopec a&nbsp;na kus do lesa.</p>
			<p class="MLP-text">Tam objevili slučí vejce&nbsp;– a&nbsp;to byla velká událost.</p>
			<p class="MLP-text">Jakoubek ještě nikdy nebyl u&nbsp;Kristýnky, nikdy nejel na prámu po Gudenaa a&nbsp;po jezerech, ale nyní se tak mělo stát. Převozník mu slíbil, že ho vezme s&nbsp;sebou, a&nbsp;už večer předtím jej odvedl k&nbsp;sobě domů.</p>
			<p class="MLP-text">Nazítří pak hned časně zrána seděly obě děti na dřevu vyrovnaném na prámu a&nbsp;jedly chléb a&nbsp;ostružiny. Převozník a&nbsp;jeho pomocníci se zručně opírali o&nbsp;bidla a&nbsp;loď plula rychle po proudu a&nbsp;přes jezera. Ta se zdála sevřena lesem a&nbsp;rákosím, ale přece se vždy našla skulina, jíž mohli projet, třebaže se mocné duby skláněly až k&nbsp;prámu a&nbsp;vztahovaly k&nbsp;nim svoje oloupané větve připomínající vyhrnuté rukávy, jako by chtěly ukázat svoje nahá a&nbsp;kostnatá ramena. Staré olše, okolo nichž proud vyrval půdu, se pevně držely kořeny dna a&nbsp;vypadaly jako lesní ostrůvky. Lekníny se houpaly na hladině.</p>
			<p class="MLP-text">Byla to krásná jízda! A&nbsp;potom už byli blízko úhoří násady, kde voda hučela přes splavy. To bylo něco pro Jakoubka a&nbsp;Kristýnku, to otevírali oči! Tenkrát tu ještě nebyla ani továrna, ani vesnice. Úhoří násady obstarávalo jen několik lidí a&nbsp;jedině hřmot řítící se vody a&nbsp;křik divokých kachen oživovaly toto místo.</p>
			<p class="MLP-text">Když bylo dříví složeno, koupil Kristýnčin otec velký balík úhořů a&nbsp;zabité podsvinčátko, uložil všechno do koše a&nbsp;postavil dozadu na prám. Pak se vydali proti proudu domů. Vál správný vítr, a&nbsp;tak napjali plachty a&nbsp;šlo to právě tak dobře, jako by je táhli dva koně.</p>
			<p class="MLP-text">Když byli s&nbsp;prámem tak blízko, že měl muž, který pomáhal postrkávat prám, jenom malý kousek cesty domů, nakázal Kristýnčin otec dětem, aby se ani nehnuly, a&nbsp;vystoupil s&nbsp;ním na pevninu.</p>
			<p class="MLP-text">To ale Jakoubek s&nbsp;Kristýnkou dlouho nevydrželi. Museli se podívat do koše, v&nbsp;němž byli úhoři a&nbsp;podsvinče, hned zkoušeli podsvinče zvednout, a&nbsp;protože je chtěli zvedat oba, pustili je a&nbsp;– rovnou do vody. Rychle se vzdalovalo po proudu a&nbsp;děti přepadla hrůza.</p>
			<p class="MLP-text">Jakoubek vyskočil na břeh, utíkal, co mu nohy stačily, a&nbsp;za chvíli za sebou uslyšel Kristýnku.</p>
			<p class="MLP-text">„Vezmi mě s&nbsp;sebou!“ volala a&nbsp;brzy oba zmizeli v&nbsp;křoví, odkud již neviděli ani prám, ani řeku. Ještě kousek běželi, ale tu Kristýnka upadla a&nbsp;dala se do pláče. Jakoubek ji zvedl.</p>
			<p class="MLP-text">„Pojď se mnou!“ pravil. „Náš dům je jen kousek odtud, na druhé straně kopce!“</p>
			<p class="MLP-text">Ale dům tam nebyl, i&nbsp;když šli dál a&nbsp;dál přes uschlé listí, přes spadané větve, které praskaly pod jejich malýma nožkama.</p>
			<p class="MLP-text">Vtom zaslechli hlasité volání. Zůstali stát, jako by je do země vrazil, a&nbsp;tiše naslouchali, ale byl to jenom ošklivý křik orla, jenž je polekal. A&nbsp;před nimi v&nbsp;lese rostly borůvky a&nbsp;bylo jich tak neuvěřitelné množství, že neodolali, jedli a&nbsp;jedli, až byli úplně černí nejen kolem úst, ale i&nbsp;na tvářích.</p>
			<p class="MLP-text">A&nbsp;vzápětí bylo slyšet nové volání.</p>
			<p class="MLP-text">„Dostaneme bití za to podsvinčátko!“ prohlásila Kristýnka.</p>
			<p class="MLP-text">„Proto jděme k&nbsp;nám!“ řekl Jakoubek.</p>
			<p class="MLP-text">I&nbsp;dali se znovu na pochod. Dostali se na vozovou cestu, ale ani ta nevedla domů. A&nbsp;se setměním je přepadla úzkost. Podivné ticho kolem bylo přerušováno ohyzdnými skřeky velkých výrů nebo možná hlasy ptáků, které neznali.</p>
			<p class="MLP-text">Tak došli až k&nbsp;jakémusi křoví. Kristýnka plakala, i&nbsp;Jakoubek plakal, a&nbsp;nakonec se z&nbsp;toho pláče stulili do trávy a&nbsp;usnuli.</p>
			<p class="MLP-text">Byl už bílý den, když se probudili. Záblo je, ale Jakoubek řekl, že na vrcholu kopce prosvítá slunce mezi stromy, tam že se ohřejí a&nbsp;také spatří dům jeho rodičů.</p>
			<p class="MLP-text">Avšak byli daleko, v&nbsp;docela jiné části lesa. Vylezli sice na kopec, ale ocitli se u&nbsp;jasného průhledného jezera, v&nbsp;němž se společně se slunečními paprsky mihotala celá hejna ryb. Překvapilo je, co viděli, i&nbsp;keř plný ořechů, který stál opodál. Natrhali si jich plné kapsy, rozlouskali je a&nbsp;vybrali z&nbsp;nich jemná jadérka, ale sotva jimi začali tišit hlad, přišlo nové překvapení, nový strach:</p>
			<p class="MLP-text">Z&nbsp;křoví vyšla stařena. V&nbsp;hnědé tváři se jí leskly černé oči, na zádech měla ranec a&nbsp;v&nbsp;ruce sukovitou hůl. Byla to cikánka.</p>
			<p class="MLP-text">Děti hned neporozuměly její řeči, až když vyňala z&nbsp;kapsy tři veliké ořechy a&nbsp;pravila, že ukrývají samé krásné a&nbsp;kouzelné věci.</p>
			<p class="MLP-text">Jakoubek se na ni podíval, a&nbsp;protože se mu zdála přívětivá, dodal si odvahy a&nbsp;otázal se, dá-li mu je. Žena mu je podala, a&nbsp;zatímco si trhala do kapsy jejich malé oříšky, kulili Jakoubek s&nbsp;Kristýnkou oči na ty kouzelné.</p>
			<p class="MLP-text">„Je v&nbsp;tomhle vůz a&nbsp;koně?“ zeptal se Jakoubek.</p>
			<p class="MLP-text">„Je tam zlatý kočár a&nbsp;zlatí koně!“ odvětila žena.</p>
			<p class="MLP-text">„Tak mi jej dej!“ pravila Kristýnka a&nbsp;Jakub poslechl a&nbsp;žena jí zavázala ořech do nákrčníku.</p>
			<p class="MLP-text">„Je v&nbsp;tomhle takový malý hezký nákrčník, jako má Kristýnka?“ ptal se dál Jakoubek.</p>
			<p class="MLP-text">„Je tam deset nákrčníků!“ odpověděla žena. „Jsou tam jemné šaty, punčochy i&nbsp;klobouk!“</p>
			<p class="MLP-text">„Tak jej chci také!“ pravila Kristýnka a&nbsp;Jakoubek jí dal i&nbsp;druhý ořech.</p>
			<p class="MLP-text">Třetí byl malý a&nbsp;černý.</p>
			<p class="MLP-text">„Ten si nech!“ řekla Kristýnka. „Však je také hezký!“</p>
			<p class="MLP-text">„A&nbsp;co je v&nbsp;něm?“ otázal se Jakoubek.</p>
			<p class="MLP-text">„To nejlepší pro tebe!“ usmála se cikánka.</p>
			<p class="MLP-text">I&nbsp;sevřel Jakoubek ořech tak pevně, jak mohl, a&nbsp;žena slíbila, že jim ukáže správnou cestu. Šli tedy, ale opačným směrem, nežli měli, čímž ovšem nechceme říci, že se je cikánka chystala ukrást.</p>
			<p class="MLP-text">V&nbsp;divokém lese potkali lesníka Chraena, který Jakoubka znal. S&nbsp;ním se děti dostaly domů, kde už o&nbsp;ně měli tak velkou starost, že jim bylo odpuštěno, třebaže by si zasloužily notný výprask. Za to, že upustily podsvinčátko do vody, i&nbsp;za to, co udělaly potom.</p>
			<p class="MLP-text">Kristýnka se vrátila do domku pod lesem. Jakoubek směl pobýt v&nbsp;malé myslivně a&nbsp;první, co večer učinil, bylo, že vyňal ořech, který v&nbsp;sobě choval „to nejlepší pro něj“, položil jej mezi dveře a&nbsp;práh a&nbsp;dveře přitlačil. Ořech praskl, ale žádné jádro v&nbsp;něm nebylo, byl jenom z&nbsp;červotočiny, zkrátka úplně červivý, jak se říká.</p>
			<p class="MLP-text">„No, to jsem si mohl myslet!“ pravil Jakoubek. „Jak by mohlo být v&nbsp;takovém malém ořechu místo pro to nejlepší. Ani Kristýnka nedostane ze svých dvou ořechů jemné šaty a&nbsp;zlatý kočár!“</p>
			<p class="MLP-text">Přišla zima, i&nbsp;nový rok přišel.</p>
			<p class="MLP-text">Pak uplynulo několik podobných zim. Jakoubek začal chodit na náboženství k&nbsp;pastorovi, který bydlel kus od statku, a&nbsp;tou dobou se u&nbsp;nich zastavil převozník a&nbsp;vyprávěl Jakoubkovým rodičům, že Kristýnka vstoupí do služby a&nbsp;že je pro ni opravdovým štěstím, že se dostala do dobrých rukou. Pomyslete si, vezmou ji k&nbsp;sobě bohatí hospodáři z&nbsp;okolí Herningu, na západ odtud. Tam má být paní k&nbsp;ruce, a&nbsp;osvědčí-li se, slíbila ta hodná žena, že si ji i&nbsp;po konfirmaci podrží.</p>
			<p class="MLP-text">Tak se Jakoubek a&nbsp;Kristýnka spolu rozloučili.</p>
			<p class="MLP-text">Ona mu ukázala, že má ještě oba ořechy, které od něho dostala, když zabloudili v&nbsp;lese, a&nbsp;prozradila, že má ve skříni schované i&nbsp;oba dřeváčky, které jí jako malý chlapec vyřezal darem. Potom se rozešli.</p>
			<p class="MLP-text">Jakoubek byl konfirmován, ale zůstal doma. Dovedl zručně vyřezávat dřeváky a&nbsp;v&nbsp;létě dobře obstarával hospodářství. Matka k&nbsp;tomu měla už jenom jeho, neboť Jakoubkův otec nebyl více naživu. A&nbsp;jenom zřídka, povětšinou od kočího poštovního vozu nebo od prodavače úhořů, slyšeli něco o&nbsp;Kristýnce.</p>
			<p class="MLP-text">Dobře se jí dařilo u&nbsp;bohatých hospodářů a&nbsp;poté, co byla konfirmována, poslala otci psaní. Pozdravovala v&nbsp;něm také Jakoubka a&nbsp;jeho matku a&nbsp;psala i&nbsp;o&nbsp;šesti košilích a&nbsp;pěkných šatech, které dostala od hospodáře a&nbsp;hospodyně. Byly to věru utěšené zprávy. Na jaře pak jednoho krásného dne kdosi u&nbsp;Jakoubka a&nbsp;jeho matky zaklepal. Byl to převozník s&nbsp;Kristýnkou. Přijela na jednodenní návštěvu.</p>
			<p class="MLP-text">Využila příležitosti svézt se do Themu a&nbsp;zpátky. Překrásná byla a&nbsp;jemná jako slečinka, i&nbsp;pěkné šaty měla, hezky ušité, slušely jí. Tak se skvěla v&nbsp;celé své nádheře, že Jakoubek ve všedních starých šatech vůbec nenalézal slov.</p>
			<p class="MLP-text">Uchopil sice její ruku a&nbsp;stiskl ji, měl opravdovou radost, ale ústa mu vypověděla služby. Zato Kristýnka hovořila a&nbsp;políbila Jakoubka na ústa.</p>
			<p class="MLP-text">„Znáš mě ještě?“ pravila.</p>
			<p class="MLP-text">Avšak i&nbsp;když tu byli sami a&nbsp;on ji stále ještě držel za ruku, dokázal říci pouze:</p>
			<p class="MLP-text">„Z&nbsp;tebe se ale stala jemná dáma! Připadám si vedle tebe tak obyčejný a&nbsp;ošumělý! Přesto jsem se na tebe něco navzpomínal, Kristýnko! I&nbsp;na staré časy!“ Pak šli ruku v&nbsp;ruce vzhůru na kopec a&nbsp;dívali se přes Gudenaa na její rodiště s&nbsp;velkými vřesem porostlými svahy. Jakoubek byl i&nbsp;tam zamlklý, ale nepochyboval, že se Kristýnka musí stát jeho ženou. Vždyť jim již jako dětem říkali snoubenci. Zdálo se mu tedy, že k&nbsp;sobě patří, ač to žádný z&nbsp;nich nevyslovil, přestože jenom málo hodin ještě mohli být pohromadě. Kristýnka zase musela zpět do Themu, odkud zítra časně ráno odjede povozem do Vesteru.</p>
			<p class="MLP-text">Otec a&nbsp;Jakoubek ji do Themu doprovázeli. Byla světlá měsíční noc a&nbsp;i po příchodu do města Jakoubek držel Kristýnčinu ruku, nemohl ji pustit. Také jeho oči mluvily tak jasnou řečí, že slova byla téměř zbytečná, leč každé z&nbsp;nich šlo přímo ze srdce:</p>
			<p class="MLP-text">„Jestli sis dosud nezvykla na příliš jemný život,“ pravil, „a dovedla by ses se mnou uskrovnit v&nbsp;domě mojí matky, tedy buďme jednou mužem a&nbsp;ženou! Ale můžeme ještě trochu počkat!“</p>
			<p class="MLP-text">„Ano, vyčkejme času!“ odpověděla, stiskla mu ruku a&nbsp;on ji políbil na ústa.</p>
			<p class="MLP-text">„Věřím ti, Jakoubku!“ dodala ještě Kristýnka. „A&nbsp;myslím, že tě mám ráda. Ale vyspěme se na to!“</p>
			<p class="MLP-text">Pak se rozloučili a&nbsp;Jakoubek řekl převozníkovi, že on a&nbsp;Kristýnka jsou spolu takřka zasnoubeni. Převozník odpověděl, že si něco takového odjakživa přál, vrátil se s&nbsp;Jakoubkem domů, ale dál už o&nbsp;zasnoubení nehovořili.</p>
			<p class="MLP-text">Rok uplynul, dva dopisy si Jakoubek s&nbsp;Kristýnkou vyměnili a&nbsp;„Věrný až do hrobu!“ stálo u&nbsp;každého podpisu. Jednou zase vešel převozník k&nbsp;Jakoubkovi s&nbsp;pozdravem od Kristýnky, ale to, co měl dál vyřídit, pronášel poněkud váhavě. Kristýnce se dobře daří, ba víc než dobře, neboť je nejen hezká, nýbrž i&nbsp;vážená a&nbsp;oblíbená. Nu, a&nbsp;hospodářův syn byl doma na návštěvě, je čímsi velkým v&nbsp;nějakém obchodě v&nbsp;Kodani, a&nbsp;Kristýna se mu zalíbila. Avšak přestože on jí je rovněž po chuti a&nbsp;ani jeho rodiče proti tomu nejsou, Kristýnce přece jen leží na srdci, že Jakoubek snad mnoho na ni myslí, i&nbsp;rozhodla se odmítnout svoje štěstí. Tak hovořil převozník.</p>
			<p class="MLP-text">Když skončil, neřekl Jakoubek jediné slovo, jenom zbledl jako stěna. Nakonec ale potřásl hlavou a&nbsp;pronesl:</p>
			<p class="MLP-text">„Nechť Kristýnka svoje štěstí neodmítá!“</p>
			<p class="MLP-text">„Napiš jí několik slov v&nbsp;tom smyslu!“ pokývl převozník.</p>
			<p class="MLP-text--0-12">I&nbsp;psal tedy Jakoubek, ale nedovedl psaní sestavit tak, jak si přál. Přeškrtal všechno a&nbsp;roztrhal papír&nbsp;– ale ráno byl dopis Kristýnce přece hotov.</p>
			<p class="MLP-dopis--I">Četl jsem, co jsi napsala svému otci. Vidím, že se ti v&nbsp;každém ohledu dobře daří a&nbsp;že se ti v&nbsp;budoucnosti může dařit ještě lépe. Zeptej se svého srdce, Kristýnko! A&nbsp;pečlivě zvaž, co tě očekává, staneš-li se mou ženou. Nemysli na mne a&nbsp;co je se mnou, ale mysli na své vlastní blaho! Ke mně nejsi připoutána sliby, a&nbsp;slíbila-li jsi mi něco ve svém srdci, tedy ti slib vracím. Radosti celého světa nechť tě provázejí, Kristýnko! Pánbůh snad má útěchu i&nbsp;pro moje srdce.</p>
			<p class="MLP-dopis--I">Tvůj navždy upřímný přítel</p>
			<p class="MLP-dopis-podpis--I">Jakoubek</p>
			<p class="MLP-text">To v&nbsp;listě stálo, s&nbsp;tím byl odeslán a&nbsp;Kristýnka jej obdržela.</p>
			<p class="MLP-text">O&nbsp;svatém Martinu pak měla ohlášky ve svém rodišti i&nbsp;v&nbsp;Kodani, kde žil ženich. Do Kodaně se chystala se svojí budoucí tchyní, neboť ženich se nemohl kvůli přílišnému zaměstnání vypravit do Jutska. Ještě předtím si však domluvila s&nbsp;otcem setkání ve vsi Funder, kterou měly obě ženy při cestě a&nbsp;kam měl otec nejblíže.</p>
			<p class="MLP-text">Tam se rozloučili, tam dala Kristýna sbohem i&nbsp;Jakoubkovi. Leccos se přitom hovořilo, ale Jakoubek neříkal nic. Stal se velmi zasmušilým, říkala později jeho stará matka.</p>
			<p class="MLP-text">A&nbsp;v&nbsp;té zasmušilosti mu jednoho dne přišly na mysl tři ořechy, které jako dítě dostal od cikánky. Byly to čarovné oříšky a&nbsp;dva z&nbsp;nich dal Kristýnce. V&nbsp;prvním byl zlatý kočár a&nbsp;koně, v&nbsp;druhém nejkrásnější šaty. Hodily se. Co jiného potřebovala v&nbsp;královské Kodani. Ano, jí se to splnilo!</p>
			<p class="MLP-text">Zatímco Jakoubkův ořech obsahoval jenom černou červotočinu. „To nejlepší“ pro něho, řekla cikánka&nbsp;– takže vlastně dobře hádala i&nbsp;jemu. Černý prach byl pro něj nejlepší. Nyní jasně rozuměl ženinu proroctví: „V&nbsp;černé zemi, v&nbsp;klidu hrobu mu bude nejlépe.“</p>
			<p class="MLP-text">Tak plynula léta&nbsp;– a&nbsp;ačkoli jich nebylo tolik, Jakoubkovi se zdála nekonečně dlouhá.</p>
			<p class="MLP-text">I&nbsp;hospodáři na statku u&nbsp;Herningu zemřeli jeden po druhém a&nbsp;celé jmění, mnoho a&nbsp;mnoho tisíc, zdědil syn. Ano, teď mohla Kristýnka dostat zlatý kočár a&nbsp;jemné šaty.</p>
			<p class="MLP-text">Po dvě léta, která následovala, však od ní nepřišlo ani jediné psaní, a&nbsp;když otec konečně jedno dostal, nebylo již psáno v&nbsp;blahobytu. Ani ona, ani její muž nedovedli s&nbsp;bohatstvím zacházet, rozuteklo se, jak přišlo, nebylo jim požehnáno, protože se o&nbsp;ně nestarali.</p>
			<p class="MLP-text">Ubohá Kristýnka!</p>
			<p class="MLP-text">A&nbsp;znovu byl vřes v&nbsp;květu a&nbsp;zase odkvetl a&nbsp;mnohokrát poletoval sníh po údolích a&nbsp;kopcích, kde Jakoubek bydlel v&nbsp;ústraní.</p>
			<p class="MLP-text">Pak opět vysvitlo jarní slunko a&nbsp;Jakoubek oral. Pojednou najel do čehosi, co připomínalo křesací kámen, a&nbsp;když vzal nález do ruky, viděl, že je to kov, neobyčejně lesklý tam, kde se do něho pluh zařízl. Šlo o&nbsp;veliký zlatý náramek z&nbsp;dob pohanských. Obrovský hrob byl zasypán a&nbsp;nyní jeho nejdražší ozdoba nalezena. To se Jakoubek dozvěděl, až když ukázal náramek pastorovi, který ho poslal za starostou, jenž o&nbsp;tom podal zprávu do Kodaně a&nbsp;radil Jakoubkovi, aby tam svůj drahocenný nález sám donesl.</p>
			<p class="MLP-text">„Našel jsi v&nbsp;zemi to nejlepší, cos mohl nalézt!“ poklepal mu na rameno a&nbsp;Jakoubek si pomyslel:</p>
			<p class="MLP-text">„To nejlepší! To nejlepší pro mne&nbsp;– a&nbsp;v&nbsp;zemi! Tedy měla cikánka přece jen pravdu, je-li tohle to nejlepší!“</p>
			<p class="MLP-text">Vydal se obchodní lodí z&nbsp;Aarhusu do Kodaně. Zdálo se mu to jako přes oceán, ale nakonec do královského města přece jen dorazil. Cena nalezeného zlata mu byla vyplacena, a&nbsp;byla to velká suma&nbsp;– celých šest set korun.</p>
			<p class="MLP-text">Bohatý jako ještě nikdy se Jakoubek procházel hlučnou Kodaní, ale večer před zamýšleným odjezdem zabloudil v&nbsp;ulicích. Vydal se opačným směrem a&nbsp;místo ke hradbám u&nbsp;západní brány se přes most dostal na předměstí Kristianshavn. Šel sice na západ, avšak jinudy, než měl.</p>
			<p class="MLP-text">Na ulici nebylo nikoho vidět. Zakrátko sice vyšla z&nbsp;jednoho chudého domku malá holčička, ale sotva se jí Jakoubek otázal na cestu, zarazila se a&nbsp;vzápětí vypukla v&nbsp;prudký pláč. Otázal se soucitně, co se jí stalo. Odpověděla cosi, čemu nerozuměl, a&nbsp;když se ocitli pod svítilnou a&nbsp;světlo z&nbsp;ní dopadlo dívčince do obličeje, velice se podivil. Do všech podrobností se podobala malé Kristýnce, tak jak si ji pamatoval z&nbsp;dob, kdy byli dětmi.</p>
			<p class="MLP-text">I&nbsp;následoval dívčinku do chudobného domku, vysoko vzhůru, po úzkých chatrných schodech až do malé podkrovní komůrky. Žádné světlo tam nebylo, jen těžký drsný vzduch a&nbsp;občas vzdech a&nbsp;vzlyk se ozvaly z&nbsp;nejtemnějšího kouta. Jakoubek rozžal sirku a&nbsp;vytušil matku dítěte v&nbsp;chudobné posteli.</p>
			<p class="MLP-text">„Mohu vám nějak pomoci?“ zeptal Jakoubek. „Potkal jsem maličkou, ale jsem tu ve městě cizincem. Není nějaký soused nebo někdo jiný, jehož bych mohl zavolat?“</p>
			<p class="MLP-text">Zvedl ženinu hlavu.</p>
			<p class="MLP-text">A&nbsp;byla to Kristýnka z&nbsp;chalupy.</p>
			<p class="MLP-text">Po léta nebylo její jméno doma vyslovováno, aby to nepobouřilo zklidněnou Jakoubkovu mysl, ale nebylo nic dobrého ani na klepech, ani na pravdivých zprávách, které o&nbsp;jejím osudu kolovaly. Ono množství peněz, které její muž zdědil po rodičích, učinilo jej natolik pyšným a&nbsp;zpupným, že svoje pevné místo opustil. Přes půl roku rozmařile cestoval po cizích zemích a&nbsp;také po návratu dělal jen dluhy a&nbsp;hýřil. Víc a&nbsp;víc se nakláněl vůz a&nbsp;nakonec se převrhl. Jeho mrtvola byla jednoho rána nalezena v&nbsp;průplavu, jenž protínal zámecký sad.</p>
			<p class="MLP-text">Mnozí jeho veselí přátelé a&nbsp;spolustolovníci říkali, že si to zasloužil, neboť žil jako šílenec. Kristýna se z&nbsp;jeho smrti vzpamatovala, ale ne nadlouho. Její několik týdnů staré děťátko, počaté v&nbsp;blahobytu a&nbsp;zrozené v&nbsp;období zmaru, bylo již v&nbsp;hrobě a&nbsp;teď i&nbsp;ona ležela na smrt nemocná a&nbsp;všemi opuštěná. V&nbsp;chudobné komůrce, na jakou sice byla v&nbsp;mládí zvyklá, ale jež jí nyní, když poznala lepší, o&nbsp;to víc dávala pocítit její bídu. A&nbsp;její starší děťátko, také Kristýnka, trpělo nouzí a&nbsp;hladem s&nbsp;ní a&nbsp;teď jí přivedlo Jakoubka.</p>
			<p class="MLP-text">„Bojím se, že tomu ubohému dítěti zemřu!“ vzdychla. „Kam se ve světě poděje!“</p>
			<p class="MLP-text">Více říci nemohla.</p>
			<p class="MLP-text">Jakoubek rozžehl další sirku, nalezl kus svíčky a&nbsp;osvětlil ubohou komoru. V&nbsp;jejím svitu hleděl na děvčátko, myslel přitom na Kristýnku v&nbsp;mladých letech a&nbsp;pro tu Kristýnku chtěl pomoci tomuto dítěti.</p>
			<p class="MLP-text">Umírající se naň dívala, oči se jí šířily a&nbsp;šířily&nbsp;– ale poznala jej? Nedozvěděl se to, neuslyšel od ní ani slova.</p>
			<p class="MLP-text-bez1radku--12-0">Jsme opět v&nbsp;lese u&nbsp;Gudenaa. Vzduch je šedý, vřes odkvetl, západní větry ženou žluté listí z&nbsp;lesa do potoka a&nbsp;přes lada<span class="char-style-override-1"><a id="footnote-3409-9-backlink" class="footnote-link" href="#footnote-3409-9">9</a></span> k&nbsp;chalupě, v&nbsp;níž nyní bydlí cizí lidé. Leč pod kopcem stojí&nbsp;– ochráněn vysokými stromy&nbsp;– tichý bílý a&nbsp;čistý dům a&nbsp;ve světnici hoří v&nbsp;kachlových kamnech rašelina. Oknem se dovnitř dere sluneční svit a&nbsp;září tu i&nbsp;dvojice dětských očí. Jako jarní skřivánčí zpěv zní žvatlání růžových usmívajících se úst&nbsp;– je tu život, je tu veselí, je tu malá Kristýnka. Sedí na klíně muži, jenž se jí stal otcem i&nbsp;matkou, nahradil jí rodiče, kteří odešli, jako sen odchází dítěti i&nbsp;dospělým.</p>
			<p class="MLP-text">Ano, Jakub si postavil čistý a&nbsp;úpravný domov, byl zámožný. Matka děvčátka ležela na hřbitově chudých v&nbsp;královské Kodani.</p>
			<p class="MLP-text">Jakub měl peníze v&nbsp;truhle, jak ostatní říkali, zlato ze země, ale měl ještě něco cennějšího než zlato&nbsp;– malou Kristýnku.<a id="x.8289"></a></p>
<p class="MLP-text">&nbsp;</p>
			<div class="footnotes">
				<div class="footnote">
					<p class="MLP-pozn-pod-carou"><a id="footnote-3409-9" class="footnote-anchor" href="#footnote-3409-9-backlink">9</a>  Nevyužívaný pozemek, pláň. <span class="MLP-znak-kurziva-9b char-style-override-2">Pozn. red.</span></p>
				</div>
			</div>
		</div>
</body>
</html>