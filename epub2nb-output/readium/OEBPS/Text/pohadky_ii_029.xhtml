<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>pohadky_ii-26</title>
		<link href="../Styles/pohadky_ii_idstyles.css" rel="stylesheet" type="text/css"/>
	</head>
	<body id="pohadky_ii" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-25" class="MLP-uroven2-kapitola">Krásná!</p>
			<p class="MLP-text-bez1radku">Sochař Alfréd, znáš ho nejspíš… Známe jej všichni. Dostal zlatou medaili, odcestoval do Itálie a&nbsp;pak se opět vrátil do Dánska. Tehdy byl mladý, vlastně je dosud mladý, ale přece asi o&nbsp;deset let starší nežli tenkrát.</p>
			<p class="MLP-text">Po příjezdu domů navštívil jedno malé město na Själlandu. Všichni jeho obyvatelé věděli o&nbsp;příchodu cizince, věděli, kdo to je. Na jeho počest se u&nbsp;jedné z&nbsp;nejbohatších rodin sešla společnost a&nbsp;každý, kdo něco znamenal nebo měl, byl pozván. Stalo se to událostí, o&nbsp;níž celé město vědělo, aniž byla vybubnována.</p>
			<p class="MLP-text">Řemeslničtí tovaryši, děti prostých rodičů a&nbsp;také dospělí různého stáří stáli venku a&nbsp;vzhlíželi k&nbsp;světlům prosvítajícím spuštěnými záclonami. Ponocný si mohl namlouvat, že i&nbsp;on hostí společnost, tolik lidí stálo na ulici. Všude bylo cítit radost a&nbsp;uvnitř byla radost dvojnásobná, neboť tam byl pan Alfréd, sochař.</p>
			<p class="MLP-text">Mluvil, vyprávěl a&nbsp;všichni v&nbsp;sále ho pozorně poslouchali, ale nikdo horlivěji nežli jedna postarší vdova z&nbsp;úřednických kruhů. Třímala v&nbsp;ruce nepopsaný šedý papír, který ihned vsál do sebe všechno, co pan Alfréd řekl, a&nbsp;vzápětí prosila o&nbsp;další a&nbsp;další vyprávění, s&nbsp;bezmeznou naivností stavěla světu na odiv svou nevědomost a&nbsp;prostotu. Hotový ženský Kašpar Hauser.</p>
			<p class="MLP-text">„Řím bych ráda viděla!“ pravila. „To je asi krásné město s&nbsp;tím nepřeberným množstvím cizinců, kteří tam přicházejí. Popište nám nyní Řím! Jak vypadá, když do něj vejdeme bránou?“</p>
			<p class="MLP-text">„To se nedá jen tak popsat!“ namítl mladý sochař, nicméně pokračoval. „Přijdeme na veliké náměstí, uprostřed něhož stojí čtyři tisíce let starý obelisk.“</p>
			<p class="MLP-text">„Organist!“ vzkřikla paní, jež nikdy v&nbsp;životě neslyšela slovo obelisk. Někteří hosté se málem dali do smíchu, rovněž sochařovu tvář přelétl úsměv, ale jak přišel, tak zmizel, proměnil se v&nbsp;úžas, neboť vedle paní spatřil dvojici velkých blankytných očí. Byla to dcera té ženy, a&nbsp;má-li někdo takovou dceru, může být i&nbsp;hloupý. Matka byla vyčerpávajícím pramenem otázek, dcera líbeznou Najádou<span class="char-style-override-1"><a id="footnote-3409-13-backlink" class="footnote-link" href="#footnote-3409-13">13</a></span>, přináležející k&nbsp;tomu prameni.</p>
			<p class="MLP-text">Jak byla spanilá! Jak úchvatná na pohled! A&nbsp;o&nbsp;ten sochaři šlo. Netoužil s&nbsp;ní hovořit a&nbsp;ona naštěstí vůbec nic neříkala, nebo aspoň velice málo.</p>
			<p class="MLP-text">„Má papež velikou rodinu?“ tázala se paní.</p>
			<p class="MLP-text">A&nbsp;mladý muž odvětil, jako by byla otázka dobře položena:</p>
			<p class="MLP-text">„Ne, není z&nbsp;veliké rodiny!“</p>
			<p class="MLP-text">„Tak to nemíním!“ pravila paní. „Myslím, má-li ženu a&nbsp;děti.“</p>
			<p class="MLP-text">„Papež se nesmí ženit,“ osvědčil sochař trpělivost.</p>
			<p class="MLP-text">„Takové způsoby nemám ráda!“ řekla paní.</p>
			<p class="MLP-text">Pravda, mohla se ptát a&nbsp;hovořit chytřeji, ale kdyby nebyla činila opak, nemluvila způsobem, jímž to dělala, zdali by se jí její dcera tak opřela o&nbsp;rameno a&nbsp;dívala se na ni s&nbsp;téměř dojímavým úsměvem?</p>
			<p class="MLP-text">A&nbsp;tak pan Alfréd vyprávěl a&nbsp;vyprávěl o&nbsp;nádherně barevné Itálii, o&nbsp;modravých horách, o&nbsp;blankytu Středozemního moře i&nbsp;o&nbsp;jiskřivé a&nbsp;krásné modři jihu, jíž se na severu vyrovnají jen modré oči místních žen. Ten příměr byl zvolen úmyslně, ale zejména ta, jíž byl určen, nedala na sobě znát, že mu rozumí. Avšak i&nbsp;to bylo hezké! A&nbsp;část společnosti vzdychala:</p>
			<p class="MLP-text">„Ach, Itálie!“</p>
			<p class="MLP-text">„Cestování!“ vzdychali další. „Krásné! Krásné!“</p>
			<p class="MLP-text">„Až vyhraji padesát tisíc tolarů v&nbsp;loterii,“ pravila paní, „budeme rovněž cestovat! Já a&nbsp;moje dcera. A&nbsp;vy, pane Alfréde, nás povedete! Pocestujeme všichni tři a&nbsp;několik dobrých přátel se jistě přidá!“ Kývla vesele na všechny, takže se každý mohl domnívat, že je tím vyvoleným. „Do Itálie pojedeme! Ale ne tam, kde jsou lupiči, do Říma, a&nbsp;vyjedeme-li z&nbsp;města, pak jen tam, kde budeme v&nbsp;bezpečí.“</p>
			<p class="MLP-text">V&nbsp;tu chvíli dcera slabě vzdychla. Věru i&nbsp;nadějně si lze takový malý vzdech vyložit, a&nbsp;to také mladý muž činil. Dvě modré oči, které jej toho večera okouzlovaly, pro něj skrývaly nezměrné poklady. Poklady ducha a&nbsp;srdce, o&nbsp;nic menší než všechny krásy Říma, takže když opouštěl společnost&nbsp;– ano, tu byl již do slečny celý pryč.</p>
			<p class="MLP-text">Vdovin dům se stal nyní jediným, který pan Alfréd, sochař, navštěvoval. A&nbsp;ačkoli si povídal převážně s&nbsp;matkou, všichni věděli, že přichází kvůli dceři. Kala jí říkali. Ve skutečnosti se jmenovala Karen Malena, ale takto půvabně byla obě jména stažena. Jak jsme řekli, ona sama byla také půvabná, ale stále trochu ospalá, šeptalo se o&nbsp;ní, že si ráno ráda dlouho poleží.</p>
			<p class="MLP-text">„Je tomu zvyklá od dětství!“ uváděla to na pravou míru matka. „Byla to odjakživa naše malá Venuše a&nbsp;ty se lehko unaví. Ano, leží trochu déle, ale díky tomu jsou její oči tak jasné.“</p>
			<p class="MLP-text">A&nbsp;byla věru velká moc v&nbsp;těch jasných očích, modrých jako vody moře, průzračných jak tichá tůň! To cítil mladý muž, neboť seděl hluboko na jejich dně.</p>
			<p class="MLP-text">Přitom hovořil a&nbsp;vyprávěl. A&nbsp;matka se vyptávala stejně živě, s&nbsp;touž prostotou jako při jejich prvním setkání a&nbsp;dychtivě naslouchala novým historiím pana Alfréda. Vyprávěl o&nbsp;Neapoli, o&nbsp;poutích na Vesuv, dokonce své povídání doplnil barevnými obrázky sopečných výbuchů. O&nbsp;tom paní nikdy dříve neslyšela.</p>
			<p class="MLP-text">„Chraň nás Bůh!“ říkala nyní. „Ta hora chrlí oheň! Nemůže při tom někdo přijít k&nbsp;úrazu?“</p>
			<p class="MLP-text">„Celá města už byla zničena!“ odvětil. „Pompeje a&nbsp;Herculaneum!“</p>
			<p class="MLP-text">„Ach, ti nešťastní lidé! A&nbsp;to všechno jste sám zažil?“</p>
			<p class="MLP-text">„Nikoli to, co je na obrázcích. Ale ukážu vám na vlastním náčrtku, jaký výbuch jsem viděl.“</p>
			<p class="MLP-text">Vytáhl kresbu tužkou a&nbsp;matka, stále ještě v&nbsp;zajetí silně kolorovaných obrazů, vykřikla úžasem:</p>
			<p class="MLP-text">„Vy jste viděl, jak soptí bílou lávu!“</p>
			<p class="MLP-text">To byl okamžik, který otřásl vážností, již pan Alfréd k&nbsp;paní domu choval, ale vzápětí z&nbsp;jasných očí Kaly vyčetl, že to není důležité. Neměla ponětí o&nbsp;spoustě věcí, avšak měla to nejkrásnější, Kalu.</p>
			<p class="MLP-text">A&nbsp;s&nbsp;Kalou se Alfréd zasnoubil, nemohlo to dopadnout jinak. Psalo se o&nbsp;tom i&nbsp;v&nbsp;místním tisku a&nbsp;matka si koupila hned třicet výtisků, aby to oznámení vystřihla a&nbsp;vložila do dopisů přátelům a&nbsp;známým.</p>
			<p class="MLP-text">Snoubenci byli šťastni a&nbsp;budoucí tchyně rovněž&nbsp;– vstoupí do lůna Thorvaldsenovy rodiny.</p>
			<p class="MLP-text">„Vždyť vy jste jeho přímé pokračování!“</p>
			<p class="MLP-text">Alfrédovi to přišlo velice duchaplné. Kala neřekla nic, ale její oči zářily, úsměv se usadil na rtech i&nbsp;každý její pohled byl krásný. To, že byla krásná celá, už ani nemá smysl opakovat a&nbsp;Alfréd ji modeloval a&nbsp;modeloval i&nbsp;její matku. Seděly před ním a&nbsp;dívaly se, jak prsty hladí a&nbsp;utváří měkkou hlínu.</p>
			<p class="MLP-text">„Tím jsme vinny my,“ podotkla budoucí tchyně, „že sám děláte tu všední práci, že nenecháte na svých tovaryších, aby se tím mazali!“</p>
			<p class="MLP-text">„To ne, je naprosto nezbytné, abych to já utvářel v&nbsp;hlíně!“ odpověděl.</p>
			<p class="MLP-text">„Vy jste vždy tak nevšedně galantní!“ řekla matka a&nbsp;Kala stiskla tiše Alfrédovu ruku, na níž ulpěly kousíčky hlíny.</p>
			<p class="MLP-text">A&nbsp;on jim oběma vykládal o&nbsp;krásách přírody, o&nbsp;jejím stvoření a&nbsp;zákonech, jak živé stojí nad mrtvým, rostlina nad nerostem, zvíře nad rostlinou, člověk nad zvířetem. Jak se duch a&nbsp;krása projevují tvarem a&nbsp;jak jim sochař dává pozemský výraz v&nbsp;jejich nejkrásnějších projevech. Kala mlčky uvažovala o&nbsp;myšlenkách, jež vyslovil, a&nbsp;matka pronesla:</p>
			<p class="MLP-text">„Je velmi těžké vás sledovat! Sotva vám stačím, myšlenky mi bzučí v&nbsp;hlavě, ale já je udržím.“</p>
			<p class="MLP-text">A&nbsp;jeho zase držela krása, to cítil, zcela jej uchvátila a&nbsp;ovládla. Krása zářila z&nbsp;celé postavy Kaly&nbsp;– z&nbsp;každého jejího pohledu, koutků úst i&nbsp;z&nbsp;pohybu prstů. To také Alfréd vyslovil, neboť jako sochař se v&nbsp;tom vyznal. Hovořil jen o&nbsp;ní, myslel jenom na ni, oba splynuli v&nbsp;jedno tělo.</p>
			<p class="MLP-text">Tak minul den zasnoubení a&nbsp;přišla svatba s&nbsp;družičkami a&nbsp;svatebními dary, o&nbsp;nichž pak bylo hovořeno ve svatebních řečech.</p>
			<p class="MLP-text">Tchyně postavila ve svatebním domě do čela stolu Thorvaldsenovo poprsí a&nbsp;ovinula kolem něj župan. Připadalo jí jako úžasný nápad, že bude rovněž hostem, a&nbsp;zpívaly se písně a&nbsp;pilo se z&nbsp;pohárů. Byla to veselá svatba a&nbsp;byl to krásný pár. „Pygmalion dostal svoji Galatheu,“ zaznělo v&nbsp;jedné písni.</p>
			<p class="MLP-text">„Tak tomu bylo už v&nbsp;mytologii!“ řekla tchyně a&nbsp;nazítří mladí odjeli do Kodaně, kde měli bydlet. Tchyně jela s&nbsp;nimi, aby na sebe vzala hrubé věci, jak říkala, aby vedla domácnost. Kala měla mít život jako v&nbsp;bavlnce! A&nbsp;vskutku bylo všechno lesklé a&nbsp;krásné v&nbsp;novém bytě. Zde seděli všichni tři a&nbsp;Alfréd&nbsp;– vida, přísloví mi nabízí vhodný příměr&nbsp;– seděl jako biskup v&nbsp;husím hnízdě.</p>
			<p class="MLP-text">Kouzlo tvaru jej omámilo, díval se na pouzdro, ne na to, co se v&nbsp;pouzdře ukrývá, a&nbsp;to bývá neštěstí, veliké neštěstí v&nbsp;manželství! Když se pouzdro rozklíží a&nbsp;pozlátko opadá, tu lituješ, žes špatné koupil. Ve veliké společnosti se cítíš nepříjemně, zpozoruješ-li, že se ti utrhl knoflík u&nbsp;kalhot, a&nbsp;vidíš-li, že se nemůžeš spoléhat na pásek, protože žádný nemáš, ale ještě horší je, uvědomíš-li si v&nbsp;takové společnosti, že tvoje žena a&nbsp;tchyně mluví hloupě a&nbsp;že se ani nesnaží přijít na to, jak svoji hloupost zastřít. Přesto dál sedali mladí manželé ruku v&nbsp;ruce, on hovořil, zatímco ona sotva vyřkla slovo&nbsp;– stále tatáž melodie, tytéž dva tři zvonkové hlasy. Závan změny přinášela s&nbsp;sebou jen Žofie, jedna z&nbsp;Kaliných přítelkyň.</p>
			<p class="MLP-text">Žofie nebyla nijak krásná. Kala sice říkala, že je trochu sražená, ale nešlo o&nbsp;tělesnou vadu, nebylo toho víc, než co neunikne přísnému oku přítelkyně. Jinak to bylo velmi vzdělané a&nbsp;hluboce založené děvče, a&nbsp;tak nikoho ani stínem nenapadlo, že by mohla být nebezpečná. Stala se osvěžujícím větérkem v&nbsp;krabici loutek, a&nbsp;osvěžení tu bylo zapotřebí, to uznávali všichni. Přímo vyvětrat bylo nutno, i&nbsp;usnesli se, že vyvětrají. Tchyně a&nbsp;mladí manželé jeli do Itálie.</p>
			<p class="MLP-text">„Bohudíky, že jsme zase doma!“ pravily matka s&nbsp;dcerou, když se po roce zase všichni vrátili.</p>
			<p class="MLP-text">„Není věru žádný požitek cestovat!“ prohlásila tchyně. Je to vlastně velice nudné! Odpusť, že to říkám, ale nudila jsem se, ač jsem měla vás děti s&nbsp;sebou. A&nbsp;drahý, nesmírně drahý je pobyt venku! Všechny ty galerie, které musíš zhlédnout! Všechno to, po čem se musíš pídit! Vždyť se v&nbsp;tom ani nevyznáš, a&nbsp;když přijedeš domů, vyptávají se tě, kde všude jsi byl! A&nbsp;samozřejmě neopomenou dodat, že na to nejkrásnější ses zapomněl podívat. Ano, mne víc než nudila ta dlouhá řada věčných madon. To aby ses sám stal madonou.“</p>
			<p class="MLP-text">„Nemluvě o&nbsp;jídle, které tam dostaneš!“ připojila se Kala.</p>
			<p class="MLP-text">„Ani poctivou hovězí polévku neznají!“ přikyvovala matka. Jsou na tom vskutku bledě se svým kuchtěním!“</p>
			<p class="MLP-text">Ale nemělo zůstat jen u&nbsp;toho. Kala byla z&nbsp;té cesty unavena a&nbsp;nejhorší na tom bylo, že ji únava už neopustila.</p>
			<p class="MLP-text">Žofie přišla pomáhat a&nbsp;byla opravdu užitečná.</p>
			<p class="MLP-text">„Musí se jí přiznat,“ říkala tchyně, „že se vyzná jak v&nbsp;domácnosti, tak i&nbsp;v&nbsp;umění.“</p>
			<p class="MLP-text">Ano, vyznala se ve všem, s&nbsp;čím si ona ve své zhýčkanosti nevěděla rady. A&nbsp;k&nbsp;tomu byla velice počestná a&nbsp;naprosto věrná. To poznala dobře, když Kala ulehla a&nbsp;začala se jí ztrácet před očima.</p>
			<p class="MLP-text">Je-li pouzdro výjimečné, musí přece něco vydržet&nbsp;– ale bylo po pouzdře: Kala zemřela.</p>
			<p class="MLP-text">„Byla krásná!“ zoufala matka. „Byla opravdu něco jiného nežli ty otlučené antické dívky! Kala byla celá&nbsp;– a&nbsp;to má krása být.“</p>
			<p class="MLP-text">Alfréd plakal a&nbsp;matka plakala s&nbsp;ním a&nbsp;oba chodili v&nbsp;černých šatech. Matce černé šaty obzvláště slušely. Chodila v&nbsp;nich nejdéle, nejdelší dobu dávala světu najevo svůj smutek a&nbsp;nový smutek jí přibyl, když se Alfréd znova oženil. Vzal si Žofii&nbsp;– dívku, u&nbsp;níž se věru nedalo mluvit o&nbsp;krásném zevnějšku.</p>
			<p class="MLP-text">„Taková výstřednost!“ říkala tchyně. „Jít od nejkrásnější k&nbsp;nej­ošklivější! Prosím, mohl zapomenout na svoji první ženu, taková už je mužská přirozenost! I&nbsp;když můj muž byl jiný! Také zemřel dříve nežli já.“</p>
			<p class="MLP-text">„Pygmalion dostal svoji Galatheu!“ říkal Alfréd. „Ano, jak zpívali svatebčané, také já jsem se zamiloval do krásné sochy, která nabyla života v&nbsp;mém objetí. Ale příbuznou duši, kterou nám nebe posílá, jednoho z&nbsp;andělů, kteří mohou cítit s&nbsp;námi, myslet s&nbsp;námi, pozvedat nás, když se nakláníme k&nbsp;zemi, našel jsem a&nbsp;získal teprve nyní. Tys přišla, Žofie! Ne v&nbsp;kráse tvarů, v&nbsp;lesku paprsků&nbsp;– ale přece dobrá a&nbsp;krásnější, nežli je třeba.</p>
			<p class="MLP-text">Hlavní věc je hlavní věc! Tys přišla a&nbsp;naučila sochaře, že jeho dílo je pouze hlína a&nbsp;prach, jenom otisk niterných hodnot, jež máme hledat. Ubohá Kala! Náš život byl jako soužití dvou lidí na cestách! Tam nahoře, v&nbsp;tom vyšším prostoru, kde je třeba souznít, byli jsme si napůl cizí.“</p>
			<p class="MLP-text">„To od tebe nebylo laskavé,“ pravila Žofie. „A&nbsp;nebylo to ani křesťanské! Tam nahoře, kam nevcházíme jako manželé, kde, jak říkáš, spojuje duše vzájemná sympatie, tam, kde se vše půvabné rozvíjí a&nbsp;roste, tam možná zazní její duše takovou silou, že přehluší moji, a&nbsp;ty opět zvoláš v&nbsp;okouzlení stejně jako v&nbsp;okamžiku prvního zamilování: Krásná! Krásná!“</p>
<p class="MLP-text">&nbsp;</p>
			<div class="footnotes">
				<div class="footnote">
					<p class="MLP-pozn-pod-carou"><a id="footnote-3409-13" class="footnote-anchor" href="#footnote-3409-13-backlink">13</a>  Postava z&nbsp;řeckých bájí, věčně mladá a krásná víla. <span class="MLP-znak-kurziva-9b char-style-override-2">Pozn. red.</span></p>
				</div>
			</div>
		</div>
</body>
</html>