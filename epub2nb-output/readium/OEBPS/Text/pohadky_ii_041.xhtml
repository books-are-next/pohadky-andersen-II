<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>pohadky_ii-38</title>
		<link href="../Styles/pohadky_ii_idstyles.css" rel="stylesheet" type="text/css"/>
	</head>
	<body id="pohadky_ii" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-37" class="MLP-uroven2-kapitola">Dny v&nbsp;týdnu</p>
			<p class="MLP-text-bez1radku">Dny v&nbsp;týdnu chtěly mít také jednou volno, sejít se a&nbsp;uspořádat slavnost. Neboť každý z&nbsp;nich byl po celý rok tak zaměstnán, že neměl ani chvilku času, s&nbsp;nímž by mohl svobodně naložit.</p>
			<p class="MLP-text">Potřebovaly tedy jeden pěkný celý den a&nbsp;pak si vzpomněly, že každý čtvrtý rok takový den má: bývá v&nbsp;únoru, aby se uvedlo do pořádku počítání doby. V&nbsp;přestupní den si tedy plánovaly sejít se a&nbsp;slavit. A&nbsp;poněvadž je únor masopustní měsíc, rozhodly se přijít v&nbsp;maškarním obleku, každý podle svého vkusu a&nbsp;určení. Rovněž chtěly dobře jíst a&nbsp;pít, vést řeči a&nbsp;častovat se navzájem příjemnými i&nbsp;nepříjemnými štulci<span class="char-style-override-1"><a id="footnote-3409-22-backlink" class="footnote-link" href="#footnote-3409-22">22</a></span>, jež s&nbsp;sebou nese upřímné kamarádství.</p>
			<p class="MLP-text">Starověcí obři házeli při velkých hodech ohlodané hnáty za hlavu, všední dny však počítaly jen se špatnými vtipy a&nbsp;jadrnými žerty, jakými si lidé zpestřují neškodné masopustní zábavy. Nadešel netrpělivě očekávaný přestupný den a&nbsp;dny se sešly. Neděle, náčelník dnů v&nbsp;týdnu, vstoupil v&nbsp;černém hedvábném plášti. Zbožné lidi by ani nenapadlo, že to není kněz oblečený do kostela. Děti však hned poznaly, že se chce v&nbsp;dominu<span class="char-style-override-1"><a id="footnote-3409-23-backlink" class="footnote-link" href="#footnote-3409-23">23</a></span> postarat o&nbsp;veselí a&nbsp;že kvetoucí karafiát v&nbsp;jeho knoflíkové dírce není nic jiného než červená divadelní lampa, která říká:</p>
			<p class="MLP-text">„Je vyprodáno, tak se hleďte bavit.“</p>
			<p class="MLP-text">Pak vešel pondělek. Úhledný mladý muž byl spřízněn s&nbsp;nedělí, také on se s&nbsp;velkou chutí oddával radovánkám a&nbsp;přiznal, že zavřel dílnu, sotva uslyšel pochodovat vojenskou kapelu.</p>
			<p class="MLP-text">„Vylákalo mě to ven&nbsp;– poslechnout si Offenbachovu hudbu. Necítím ji ani v&nbsp;hlavě, ani v&nbsp;srdci, ale v&nbsp;nohách mě svědí tak, že musím tančit, pít a&nbsp;pak zalézt do postele třeba i&nbsp;s&nbsp;boulí na oku a&nbsp;teprve druhý den se opřít do práce!“</p>
			<p class="MLP-text">O&nbsp;úterku se říká, že je dnem síly. „A&nbsp;to se na mne věru hodí!“ vzal si slovo další den v&nbsp;týdnu. „Dávám se do práce, připínám Merkurova křídla k&nbsp;nohám kupcovým, dívám se, jsou-li tovární kola namazaná a&nbsp;točí-li se, dbám, aby krejčí seděl u&nbsp;stolu a&nbsp;dlaždič klečel na dlažebních kamenech. Každý si hleď svého zaměstnání! Mám oči na všem, proto chodím v&nbsp;policejním stejnokroji a&nbsp;přezdívají mi policejní den. Jestli je to špatný vtip, ať zkusí někdo z&nbsp;vás udělat lepší!“</p>
			<p class="MLP-text">„Po něm přicházím já!“ vmísila se do hovoru středa. Jsem pevný bod uprostřed týdne. Němci mi říkali Herr Mittwoch. Podobám se pomocníkovi v&nbsp;krámě, stojím jako květ uprostřed ostatních vážených dnů v&nbsp;týdnu! Vyrukujeme-li pospolu, mám tři dny před sebou a&nbsp;tři dny za sebou. To je, jako by mě doprovázela čestná stráž, a&nbsp;mohu se tedy právem domnívat, že jsem nejznamenitější den týdne!“</p>
			<p class="MLP-text">Čtvrtek se dostavil v&nbsp;obleku kotláře, s&nbsp;kladivem a&nbsp;měděným kotlem jako znaky svého šlechtictví. „Já jsem z&nbsp;nejvzácnějšího rodu. Mí předkové byli pohanského i&nbsp;božského původu! V&nbsp;severních zemích jsem nazýván podle Thora, v&nbsp;jižních zase podle Jupitera. Oba metali hromy a&nbsp;blesky a&nbsp;už to zůstalo v&nbsp;rodině!“ pravil a&nbsp;ranami do kotle dokazoval svou výjimečnost.</p>
			<p class="MLP-text">Pátek byl oblečen jako mladé děvče a&nbsp;říkal si Freja nebo Ve­nuše, podle toho, jak bylo v&nbsp;té které zemi zvykem. Tvrdil o&nbsp;sobě, že je tiché a&nbsp;něžné povahy, ale dnes byl veselý a&nbsp;dovádivý. Vždyť byl přestupní den a&nbsp;ten dává volnost i&nbsp;ženě! Může si podle starého zvyku sama namlouvat a&nbsp;nemusí čekat, až si budou namlouvat ji.</p>
			<p class="MLP-text">Sobota připochodovala jako stará hospodyně se smetákem coby symbolem čistoty. Její jedinou stravou byla pivní polévka, ale nenaléhala, aby ji podávali při této slavnostní příležitosti všem, jenom pro sebe si ji vyžádala.</p>
			<p class="MLP-text">Potom dny zasedly za stůl.</p>
			<p class="MLP-text">Všechny pohromadě, pro skupiny a&nbsp;rodinné kroužky, kde se mohou předvést tak zajímavě, jak jim to dovolíte. My o&nbsp;nich píšeme jenom žertem&nbsp;– v&nbsp;únoru, v&nbsp;jediném dnu za celé čtyři roky, který dostávají dny nádavkem!<a id="x.8353"></a></p>
<p class="MLP-text">&nbsp;</p>
			<div class="footnotes">
				<div class="footnote">
					<p class="MLP-pozn-pod-carou"><a id="footnote-3409-22" class="footnote-anchor" href="#footnote-3409-22-backlink">22</a>  Šťouchanec. <span class="MLP-znak-kurziva-9b char-style-override-2">Pozn. red.</span></p>
				</div>
				<div class="footnote">
					<p class="MLP-pozn-pod-carou"><a id="footnote-3409-23" class="footnote-anchor" href="#footnote-3409-23-backlink">23</a>  Černobílý maškarní plášť. <span class="MLP-znak-kurziva-9b char-style-override-2">Pozn. red.</span></p>
				</div>
			</div>
		</div>
</body>
</html>