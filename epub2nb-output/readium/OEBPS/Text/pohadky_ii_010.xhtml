<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>pohadky_ii-7</title>
		<link href="../Styles/pohadky_ii_idstyles.css" rel="stylesheet" type="text/css"/>
	</head>
	<body id="pohadky_ii" xml:lang="cs-CZ">
		<div>
			<p id="toc_marker-6" class="MLP-uroven2-kapitola"><a id="x.8250"></a>Děvčátko se sirkami</p>
			<p class="MLP-text-bez1radku">Byla strašlivá zima. Sněžilo a&#160;nastával tmavý večer, poslední v&#160;roce, večer silvestrovský.</p>
			<p class="MLP-text">A&#160;v&#160;té zimě a&#160;temnotě šlo městem malé chudobné děvčátko, prostovlasé a&#160;bosé.</p>
			<p class="MLP-text">Vyšlo sice z&#160;domu ve střevících, ale nebyly mu mnoho platné! Byly příliš veliké, vždyť v&#160;nich matka ještě donedávna chodila, a&#160;maličká je ztratila hned po pár krocích, když přebíhala ulici, aby se vyhnula dvěma prudce se ženoucím vozům.</p>
			<p class="MLP-text">Jeden střevíc vůbec nebyl k&#160;nalezení a&#160;s&#160;druhým utekl jakýsi chlapec. Tvrdil, že ho jednou použije jako kolébku pro své děti.</p>
			<p class="MLP-text">A&#160;tak šla holčička dál bosky. Nožky měla promodralé zimou a&#160;ve staré zástěře chránila několik balíčků sirek. Jeden nabízela, ale nikdo od ní za celý den nic nekoupil, nikdo jí nedal jediný peníz. Hladová a&#160;zkřehlá kráčela kupředu a&#160;vypadala neboze a&#160;ustrašeně. Sněhové vločky dopadaly na její dlouhé světlé vlasy, jež se jí hezky vlnily kolem šíje, ale na krásu nyní věru nemyslela.</p>
			<p class="MLP-text">Ve všech oknech kolem zářila světla a&#160;ulicí se šířila lahodná vůně husí pečínky. Ale ovšem, je přece silvestrovský večer, vzpomněla si holčička a&#160;uchýlila se do koutku mezi dvěma domy, z&#160;nichž jeden vystupoval do ulice. Tam se schoulila, nožky pod sebou, ale přesto ji záblo čím dál víc. Domů si netroufala. Za to, že neprodala ani jednu krabičku sirek a&#160;nepřinesla ani jediný haléř, by ji otec zbil. Kromě toho&#160;– doma byla také zima, neboť bydleli až pod střechou, skrze niž neustále fičel vítr, třebaže největší otvory ucpali slámou a&#160;hadry.</p>
			<p class="MLP-text">Nyní již měla ruce téměř ztuhlé zimou. Ach! Jedna sirka by jí udělala dobře, i&#160;jedna sirka by pomohla! Kdyby si jen troufla vytáhnout ji z&#160;balíčku, škrtnout o&#160;zeď a&#160;zahřát si prsty!</p>
			<p class="MLP-text">Nakonec tak přece učinila&#160;– škrt! A&#160;jak sirka zajiskřila, jak zaplápolala teplým a&#160;jasným plamínkem připomínajícím světélko, když kolem ní pevně obemkla svoje dlaně!</p>
			<p class="MLP-text">Bylo to však zvláštní světlo. Děvčátko se v&#160;něm vidělo před velkými železnými kamny s&#160;lesklým mosazným kováním a&#160;mosaznými dvířky. Oheň v&#160;nich krásně hořel a&#160;příjemně hřál! Ó, to bylo pěkné!</p>
			<p class="MLP-text">Maličká natáhla nožky před sebe, aby si je také ohřála, ale vtom plamínek zhasl, kamna zmizela a&#160;ona zase seděla na chladné zemi a&#160;v&#160;ruce držela zbytek shořelé sirky.</p>
			<p class="MLP-text">Rozškrtla tedy novou. I&#160;ta rychle vzplála, jasně svítila a&#160;všude, kde se její světlo dotklo domu, o&#160;nějž se dívenka opírala, stávala se zeď průhlednou jako lehounký závoj.</p>
			<p class="MLP-text">Mohla se dívat přímo do světnice, jíž vévodil stůl pokrytý bělostným ubrusem. Na něm stálo jemné porcelánové nádobí, krásně tam voněla pečená husa se švestkovým a&#160;jablkovým kompotem, a&#160;ještě krásnější bylo, že husa vyskočila z&#160;mísy, batolila se po zemi s&#160;vidličkou a&#160;nožem ve hřbetě a&#160;mířila přímo k&#160;ní.</p>
			<p class="MLP-text">Jenže sirka dohořela a&#160;před chudobnou dívčinou se znovu tyčila jen tlustá studená zeď.</p>
			<p class="MLP-text">Škrtla tedy třetí sirkou, a&#160;než se nadála, seděla pod překrásným vánočním stromkem. Byl ještě větší a&#160;měl mnohem více ozdob než ten, který zahlédla o&#160;posledních Vánocích sklem dveří u&#160;bohatého kupce. Tisíce světel hořely na zelených větévkách a&#160;na dalších byly připevněny pestré obrázky, podobné těm, které zkrášlují výkladní skříně. Maličká po nich vztáhla obě ruce. V&#160;ten okamžik však sirka opět dohořela, ale těch tisíce světel zůstávalo, jenom byla výš a&#160;ještě výš. Pochopila, že to jsou hvězdy, a&#160;náhle viděla, jak jedna z&#160;nich padá dolů a&#160;zanechává po sobě na nebi dlouhou ohnivou čáru.</p>
			<p class="MLP-text">„To někdo umírá!“ pomyslela si maličká, neboť její stará babička, která už dávno nebyla mezi živými, ale která jediná ji měla ráda, říkávala:</p>
			<p class="MLP-text">„Když padá hvězda, letí nějaká duše vzhůru k&#160;Pánubohu.“</p>
			<p class="MLP-text">Spěšně škrtla další sirkou o&#160;zeď, vše kolem ještě jasněji zazářilo a&#160;uprostřed toho jasu stála její stará laskavá babička, sama také jasná a&#160;zářící!</p>
			<p class="MLP-text">„Babičko, ó, babičko, vezmi mne s&#160;sebou! Já vím, že zmizíš, jakmile sirka dohoří! Zmizíš jako ta teplá kamna, jako krásná husí pečínka a&#160;velký nádherný vánoční stromek!“ zvolala maličká a&#160;zapálila všechny sirky, které zbyly v&#160;balíčku, aby si babičku co nejdéle udržela.</p>
			<p class="MLP-text">A&#160;sirky vydaly takovou zář, že bylo vidět jako za bílého dne, a&#160;babička nebyla nikdy tak krásná a&#160;tak veliká. Zvedla holčičku k&#160;sobě a&#160;letěly spolu v&#160;tom jasu vysoko, převysoko, tam, kde není zima, kde není ani hlad a&#160;strach&#160;– až k Pánubohu.</p>
			<p class="MLP-text">Mrazivé ráno našlo v&#160;koutě domu sedět dívenku s&#160;červenými tvářičkami a&#160;úsměvem okolo rtů už bez života.</p>
			<p class="MLP-text">Nadobro zmrzla v&#160;poslední večer starého roku&#160;– bílý den kráčel již jen přes její malou mrtvolku svírající v&#160;rukou téměř vyškrtaný balíček sirek.</p>
			<p class="MLP-text">„Chtěla se ohřát,“ říkali kolemjdoucí&#160;– neboť nikdo z&#160;nich netušil, jaké krásy spatřila a&#160;s&#160;jakou radostí a&#160;nádherou vstoupila se starou babičkou do Nového roku.</p>
		</div>
</body>
</html>