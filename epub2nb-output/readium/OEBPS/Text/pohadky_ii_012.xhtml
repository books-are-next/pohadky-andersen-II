<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>pohadky_ii-9</title>
		<link href="../Styles/pohadky_ii_idstyles.css" rel="stylesheet" type="text/css"/>
	</head>
	<body id="pohadky_ii" xml:lang="cs-CZ">
		<div>
			<p id="toc_marker-8" class="MLP-uroven2-kapitola"><a id="x.8256"></a>Límec</p>
			<p class="MLP-text-bez1radku">Byl jednou kavalír, jehož jediným domácím nářadím byl zouvák a&#160;hřeben, ale zato měl nejkrásnější límec na světě. A&#160;o&#160;tom límci vám něco povím…</p>
			<p class="MLP-text">Byl již v&#160;těch letech, že mohl myslet na ženitbu, a&#160;tu se stalo, že se dostal do prádla s&#160;podvazkem.</p>
			<p class="MLP-text">„No ne!“ pravil límec. „Ještě nikdy jsem neviděl bytost tak štíhlou a&#160;jemnou, tak měkkou a&#160;rozkošnou. Smím se otázat, jakpak se jmenujete?“</p>
			<p class="MLP-text">„To nepovím!“ odsekl podvazek.</p>
			<p class="MLP-text">„A&#160;kde bydlíte?“ ptal se límec.</p>
			<p class="MLP-text">Ale podvazek byl velmi stydlivý a&#160;zdálo se mu, že se ani tentokrát nesluší odpovědět.</p>
			<p class="MLP-text">„Jste patrně pás,“ hádal límec, „takový ten pás, který se nosí na spodním těle! Troufám si říci, že jste jak k&#160;užitku, tak k&#160;ozdobě, vy malá bytůstko!“</p>
			<p class="MLP-text">„Nehovořte se mnou tak!“ řekl podvazek. „Myslím, že jsem vám k&#160;tomu nedal žádný podnět!“</p>
			<p class="MLP-text">„Nu, když je někdo tak krásný jako vy,“ pravil límec, „to je již dostatek podnětů.“</p>
			<p class="MLP-text">„Nepřibližujte se ke mně!“ varoval podvazek. „Vypadáte nějak příliš mužně.“</p>
			<p class="MLP-text">„Však také jsem opravdový kavalír!“ prohlásil límec. „Mám zouvák a&#160;hřeben!“ To ovšem nebyla pravda, neboť to jeho pán měl věci, jimiž se chlubil.</p>
			<p class="MLP-text">„Přesto se nepřibližujte!“ trval na svém podvazek. „Nejsem na to zvyklý!“</p>
			<p class="MLP-text">„K&#160;čemu tolik upejpání!“ mračil se límec.</p>
			<p class="MLP-text">A&#160;vtom je vyndali z&#160;necek, naškrobili a&#160;v&#160;koši vynesli na slunce. Pak je položili na žehlicí prkno a&#160;přišla žehlička.</p>
			<p class="MLP-text">„Paní!“ řekl límec. „Milá, vzácná paničko! Vždyť hřejete tak, že ze mne nic nezbude. Začíná mi být nějak divně, ano, jsem úplně z&#160;míry, vy snad do mě vypálíte otvor. Ach, kořím se vám!“</p>
			<p class="MLP-text">„Ty, obyčejný hadřík?“ ušklíbla se žehlička a&#160;dál hrdě jezdila po límci sem a&#160;tam, neboť si namlouvala, že je parní kotel, který jede po železnici a&#160;táhne za sebou vozy.</p>
			<p class="MLP-text">„Ano, jen to jsi, obyčejný hadr!“ broukla ještě jednou, neboť si všimla, že se límec v&#160;kraji už trochu třepí.</p>
			<p class="MLP-text">I&#160;přišly nůžky na papír a&#160;nitě, které vylézaly z&#160;látky, ustřihly.</p>
			<p class="MLP-text">„Ó!“ pravil límec. „Vy budete jistě primabalerína! Jak dovedete pohybovat nožkami! Nic rozkošnějšího jsem v&#160;životě neviděl! Žádný člověk by to nedovedl tak jako vy!“</p>
			<p class="MLP-text">„To víme!“ odvětily nůžky.</p>
			<p class="MLP-text">„Zasloužila byste si být povýšena do hraběcího rodu!“ pokračoval límec. „Bohužel, vše, co mám, je moje dvornost, zouvák a&#160;hřeben! Ale věřte, kdybych měl hraběcí titul…“</p>
			<p class="MLP-text">„To mi asi nabízí ruku!“ pomyslely si nůžky, a&#160;protože o&#160;nic takového nestály, střihly do něho tak hluboko, že musel být odložen.</p>
			<p class="MLP-text">„Ještě bych se mohl ucházet o&#160;hřeben!“ napadlo zneuznaný límec. A&#160;hned to zkusil: „Je vskutku pozoruhodné, jak dokážete cenit najednou všechny svoje zuby. Nemyslel jste ještě nikdy na ženitbu?“</p>
			<p class="MLP-text">„Ale to se rozumí, že ano!“ odpověděl hřeben. „Jsem zasnouben se zouvákem!“</p>
			<p class="MLP-text">„Zasnouben!“ povzdechl si límec, a&#160;protože už nebyl nikdo, o&#160;koho by se mohl ucházet, uzavřel se do sebe.</p>
			<p class="MLP-text">Uplynula dlouhá doba. Po ní se dostal límec do bedny a&#160;s&#160;bednou do továrny na papír, kde již byla veliká společnost hadrů. Jemné se držely dál od hrubých, jak se to ostatně patřilo, ale všechny měly co vypravovat. Límec ovšem mluvil nejvíc, neboť byl odjakživa velký chlubil.</p>
			<p class="MLP-text">„Měl jsem spoustu známostí!“ pravil pyšně. „Nedaly mně pokoje! No, však jsem také byl opravdový kavalír. Vždy jsem se držel hezky zpříma a&#160;měl jsem zouvák a&#160;hřeben, ač jsem je nikdy nepotřeboval! Ó, měly jste mě vidět, když jsem ležel čerstvě naškrobený! Což mi připomíná moji první známost. Byl to pás, velmi jemný a&#160;pružný, opravdu roztomilý. Skočil pro mne do kádě! Také jedna vdova pro lásku ke mně zhynula. Vzplála tak silně, až zčernala. A&#160;málem bych zapomněl na malou tanečnici. Byla rozkošná, ale velmi prudká, myslím, že je to na mně dodnes vidět. Můj vlastní hřeben mě měl rovněž rád, dokonce tak rád, že pro mne ztratil všechny zuby. Ba, prožil jsem toho mnoho, ale nejvíc vzpomínám na podvazek&#160;– vlastně na pás, který skočil do kádě. Ano, mám toho spoustu na svědomí a&#160;věru, uleví se mi, budu-li očištěn, stanu-li se bílým papírem!“</p>
			<p class="MLP-text">Stal se jím a&#160;ostatní hadry rovněž.</p>
			<p class="MLP-text">Z&#160;límce byl navíc udělán právě ten kus bílého papíru, který máte před sebou, ten, na němž je vytištěna tato povídka.</p>
			<p class="MLP-text">Došlo k&#160;tomu proto, že se tolik chlubil tím, čím nikdy nebyl. Pamatujte si to a&#160;snažte se, aby se vám něco podobného nepřihodilo. Neboť nevíte, jestli se jednou také nedostanete do továrny, v&#160;níž se z&#160;hadrů dělá papír, na který někdo vytiskne povídku o&#160;vás. Papír, na kterém někdo vyzradí vaše tajemství, a&#160;vy pak budete spolu s&#160;ním běhat světem a&#160;vypravovat je kolem dokola, jako to dodnes dělá límec.</p>
		</div>
</body>
</html>