<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>pohadky_ii-40</title>
		<link href="../Styles/pohadky_ii_idstyles.css" rel="stylesheet" type="text/css"/>
	</head>
	<body id="pohadky_ii" xml:lang="cs-CZ">
		<div>
			<p id="toc_marker-39" class="MLP-uroven2-kapitola">Velký mořský had</p>
			<p class="MLP-text-bez1radku">Byla jedna mořská rybka z&#160;dobré rodiny. Její jméno si nepamatuji, to ti povědí učenci. Vím jen, že měla osmnáct set stejně starých sourozenců a&#160;žádný z&#160;nich neznal ani otce, ani matku. Rybky se od narození o&#160;sebe musely starat samy, plout sem a&#160;tam, ale to bylo docela příjemné. Vody k&#160;pití měly dost a&#160;dost, celé světové moře, a&#160;také potrava přicházela jaksi samozřejmě.</p>
			<p class="MLP-text">Každá z&#160;rybek se ale chtěla vydat dál, aby prožila vlastní příběh, i&#160;když zatím na to nemyslely. Slunce svítilo do vody, takže byla velmi jasná a&#160;průzračná, avšak rovněž plná nejpodivnějších tvorů. Někteří z&#160;nich byli tak velcí a&#160;měli tak obrovské tlamy, že mohli spolknout všech osmnáct set sourozenců najednou. Ani to si ale naše rybky nijak nepřipouštěly, neboť ještě nebyly spolknuty.</p>
			<p class="MLP-text">Držely se pěkně v&#160;houfu a&#160;plavaly těsně vedle sebe, jako to dělají tresky či makrelky. Ale právě když se jim nejlépe plulo a&#160;nemyslely vůbec na nic, spadlo mezi ně se strašlivým hlukem cosi dlouhého a&#160;těžkého, čemu nechtělo být konce. Cosi, co se táhlo do daleka, co každou rybku, která se tomu připletla do cesty, rozdrtilo svou tíhou nebo jí to dalo ránu, z&#160;níž se už nevzpamatovala.</p>
			<p class="MLP-text">Zbylé malé i&#160;velké ryby, ať se nacházely nahoře pod hladinou, či dole u&#160;mořského dna, se rozprchly hrůzou. A&#160;ta těžká strašlivá věc klesala hloub a&#160;hloub, stávala se delší a&#160;delší, až nakonec sahala přes celé moře. Nejen ryby, ale i&#160;měkkýši a&#160;všechno, co pluje nebo je hnáno proudy, pocítili strašlivou sílu tohoto nekonečného mořského úhoře, který se sem náhle dostal shůry. Co to bylo? Ach ano, my to víme! Bylo to mocné, na míle dlouhé telegrafní lano, které lidé spustili mezi Evropou a&#160;Amerikou.</p>
			<p class="MLP-text">Jenže právě tohle lano vyděsilo zákonité obyvatele moře všude, kam padlo. Létající ryba vyskočila nad hladinu, jak nejvýš mohla, ba i&#160;štítník ulétl celou jednu délku nad vodou, jako by jej vynesla rána z&#160;pušky. Jiné ryby zase zamířily ke dnu. Pluly tak rychle, že se dostaly dolů dřív než telegrafní lano, a&#160;vyplašily tresky a&#160;ráčky, kteří tu, jak bylo jejich zvykem, klidně lezli a&#160;pojídali ještě menší tvory.</p>
			<p class="MLP-text">A&#160;několik mořských korýšů přepadla z&#160;příchodu lana taková hrůza, že vyplivli svůj žaludek, ale žili dál, protože to naštěstí mohou. Mnoho humrů a&#160;krabů opustilo svá pevná brnění, avšak museli tam nechat nohy. Při té panice a&#160;zmatku rozprchlo se i&#160;našich osmnáct set rybiček a&#160;už nikdy se nesetkaly, nebo se navzájem nepoznaly.</p>
			<p class="MLP-text">Jenom asi deset jich zůstalo na stejném místě, tichých a&#160;zaražených, ale když překonaly první zděšení, začaly být zvědavé. Rozhlížely se na všechny strany, dívaly se nahoru a&#160;dolů a&#160;pojednou se jim zdálo, že tam kdesi v&#160;hloubi vidí tu strašlivou věc, která polekala velké i&#160;malé. Spočívala na mořském dně, pokud je zrak neklamal, a&#160;byla velmi těžká. Rybky ale nevěděly, jak je silná nebo jak ještě může zesílit. Byla docela tiše, ale ony si říkaly, že v&#160;tom může být lest.</p>
			<p class="MLP-text">„Nechte to ležet, jak to leží! Nic nám po tom není!“ pravila nejopatrnější z&#160;rybek, ale nejmenší z&#160;nich si nemohla pomoci, musela zjistit, o&#160;co vlastně jde.</p>
			<p class="MLP-text">„Shůry to přišlo, nahoře se tedy nejspíš něco dozvíme,“ prohlásila.</p>
			<p class="MLP-text">I&#160;pluly nahoru, kde panovalo pokojné povětří, a&#160;tam potkaly delfína. Byl to vynikající skokan, ten nejlepší mořský cirkusák, jenž uměl dělat kotrmelce nad hladinou. Jeho oči mohly něco spatřit, napadlo rybky, a&#160;snad by podal i&#160;nějaké vysvětlení.</p>
			<p class="MLP-text">Zdvořile se ho zeptaly, ale on myslel jenom na sebe a&#160;na svoje přemety a&#160;veletoče. Utrousil odtažitě, že nic neviděl, tedy nemůže sloužit&#160;– a&#160;pak se odmlčel.</p>
			<p class="MLP-text">Tak se obrátily na tuleně. Vášnivý pojídač rybiček byl vstřícnější a&#160;naštěstí toho dne i&#160;sytý, ale jinak věděl jen o&#160;málo víc než delfín.</p>
			<p class="MLP-text">„Strávil jsem mnoho nocí na vlhkém balvanu a&#160;díval se do vnitrozemí, na míle odtud. Žijí tam lstiví tvorové. Sami sebe nazývají lidmi, pasou po nás, ale my jim většinou unikneme, jako ten mořský úhoř, po němž se ptáte. Byl v&#160;jejich moci, drželi jej nahoře na pevnině, jak dlouho nejspíš nikdo nepamatuje. Odtud jej chtěli odvézt na lodi přes moře, do jiné vzdálené země.</p>
			<p class="MLP-text">Sledoval jsem, kolik je stálo sil dostat ho na palubu, a&#160;po dlouhém úsilí se jim to podařilo, protože na pevnině pozbyl síly. Stáčeli jej do kol a&#160;věnců, slyšel jsem, jak chřestil, viděl jsem, jak se kroutil, když ho navíjeli, i&#160;to, jak jim uklouzl. Drželi jej všemi silami, mnoho rukou jej svíralo, ale přece unikl a&#160;dostal se ke dnu. Tam leží, myslím, dosud!“</p>
			<p class="MLP-text">„Je trochu tenký!“ prohlásily rybičky</p>
			<p class="MLP-text">„Vyhladověli jej!“ pokývl tuleň. „Ale určitě se brzy vzpamatuje a&#160;nabude své bývalé tloušťky a&#160;velikosti. Myslím, že je to ten velký mořský had, jenž odedávna vzbuzuje tolik obav a&#160;o&#160;němž se toho už tolik vyprávělo. Zatím jsem se s&#160;ním nesetkal, proto jsem na něj nijak zvlášť nevěřil, ale soudím, že to bude on!“</p>
			<p class="MLP-text">Po těch slovech se tuleň ponořil pod vodu.</p>
			<p class="MLP-text">„Jak mnoho věděl! A&#160;jak mnoho mluvil!“ řekla jedna z&#160;rybek. „Ještě nikdy mě nikdo takhle nepoučil! Jenom&#160;– není-li to lež!“</p>
			<p class="MLP-text">„Můžeme k&#160;tomu doplout, hezky se o&#160;všem samy přesvědčit. A&#160;cestou vyslechneme mínění ostatních!“ navrhla nejmenší.</p>
			<p class="MLP-text">„Už nehneme ani ploutví, abychom se o&#160;té podivnosti dozvěděly víc!“ odvrátily se ostatní rybky.</p>
			<p class="MLP-text">„Ale já to udělám!“ zahleděla se nejmenší rybka do vody.</p>
			<p class="MLP-text">„Dlouhá ponořená věc“ musela ležet kdesi hluboko pod ní. Ponořila se, zamířila do těch míst, a&#160;jak plula, napadalo ji, že si ještě nikdy neuvědomila, jak je její svět veliký.</p>
			<p class="MLP-text">Sledi táhli v&#160;hustých hejnech a&#160;zářili jako obrovský stříbrný člun, makrelky se držely za nimi a&#160;vypadaly ještě nádherněji. Míjely se tu ryby všech tvarů a&#160;barev, poloprůhledné květy medúz se dávaly unášet a&#160;vést proudy, rozmanité rostliny vyrůstaly z&#160;mořského dna, stejně jako na sáh vysoká tráva i&#160;palmovité stromy, jejichž každý lupen byl posázen zářivými skořápkami měkkýšů.</p>
			<p class="MLP-text">Konečně rybka před sebou spatřila dlouhou tmavou čáru. Vydala se k&#160;ní, ale nebyla to věc, kterou hledala&#160;– byl to stěžeň korábu, jehož paluba se prolomila tlakem mořské vody.</p>
			<p class="MLP-text">Rybka vplula do prostory, odkud voda odnesla všechno živé. Všichni lidé zahynuli, když se loď potopila, pomyslela si, ale vtom opodál uviděla mladou ženu s&#160;malým děťátkem v&#160;náručí. Voda je kolébala nahoru a&#160;dolů, takže se zdálo, že oba tvrdě spí. A&#160;rybička se velmi polekala, když zjistila, že se už nemohou probudit.</p>
			<p class="MLP-text">Vodní rostliny visely jako listoví nad vrakem a&#160;krásnými mrtvými těly matky a&#160;dítěte a&#160;bylo tu tak tiše, tak osaměle. Rybka se co nejrychleji vzdálila tam, kde měla voda více jasu, kde bylo opět vidět ryby, a&#160;sotva chvíli plula, setkala se s&#160;mladou velrybou.</p>
			<p class="MLP-text">„Nepolykej mě!“ prosila rybička. „Jsem tak malá, že nevydám ani za sousto, a&#160;je mi tak příjemné žít!“</p>
			<p class="MLP-text">„Tak co pohledáváš tady hluboko dole, v&#160;místech, kam ryby tvého druhu nepřicházejí?“ otázala se velryba.</p>
			<p class="MLP-text">I&#160;vyprávěla jí rybka o&#160;dlouhém podivném úhoři, či co to je, který se shůry ponořil do vody a&#160;poděsil i&#160;nejodvážnější mořské tvory.</p>
			<p class="MLP-text">„Ho, ho!“ pronesla velryba a&#160;vtáhla do sebe tolik vody, že vypustila celý vodní sloup, když vyplula na hladinu.</p>
			<p class="MLP-text">Potom nabrala vzduch a&#160;zopakovala:</p>
			<p class="MLP-text">„Ho, ho! To byla asi ta věc, co mě šimrala na zádech, když jsem se obracela! Myslela jsem, že je to lodní stěžeň a&#160;že by se hodil jako bidlo! Ale tady to nebylo. Kdepak, hodně daleko odtud leží ta zvláštnost. Poohlédnu se po ní, beztak nemám nic jiného na práci!“</p>
			<p class="MLP-text">Plula napřed a&#160;rybka za ní, ne však příliš blízko, neboť všude, kde velrybí ohon brázdil vodu, vznikal strhující proud.</p>
			<p class="MLP-text">Cestou potkaly žraloka a&#160;starého pilouna. Oba už také slyšeli o&#160;podivném tenkém a&#160;dlouhém úhoři. Dosud ho neviděli, ale rozhodně jej chtěli spatřit.</p>
			<p class="MLP-text">Pak se k&#160;nim přidala sépie.</p>
			<p class="MLP-text">„Jdu rovněž s&#160;vámi!“ pravila. „Není-li ten mořský had tlustší než kotevní lano, překousnu jej na jeden ráz!“ rozevřela tlamu a&#160;ukázala šest řad svých zubů. „Zmůžu-li kotevní sponu, co bych nezmohla takovou tyčku!“</p>
			<p class="MLP-text">„Tady je! Už ho vidím!“ zvolala velryba, přesvědčená, že při svém mládí a&#160;velikosti vidí lépe než ostatní. „Hleďte, jak se zvedá, jak se hýbe, točí a&#160;kroutí!“</p>
			<p class="MLP-text">Ale byl to jen neobyčejně velký mořský úhoř, kdo se k&#160;nim hnal, a&#160;když se přiblížil na dosah, prohlásil piloun:</p>
			<p class="MLP-text">„Toho jsem už mnohokrát potkal. Nenadělal nikdy žádný velký hluk ani nenaháněl hrůzu žádné velké rybě!“</p>
			<p class="MLP-text">I&#160;dali se s&#160;ním do hovoru o&#160;novém úhoři a&#160;ptali se, chce-li s&#160;nimi na výzkumy.</p>
			<p class="MLP-text">„To si pište,“ přitakal mořský úhoř. „A&#160;je-li ten nový úhoř delší než já, stane se mu něco velice nemilého!“</p>
			<p class="MLP-text">„Jsme pro!“ souhlasili ostatní. „Stejně už ho máme dost!“</p>
			<p class="MLP-text">Pospíšili dál, jenže vtom jim překřížila cestu prapodivná obrovská věc, větší nežli všechny obrovské věci dohromady. Vypadalo to na plovoucí ostrov, který se neudrží nahoře, leč byla to prastará velryba. Její hlava byla porostlá mořskými rostlinami a&#160;na jejím hřbetě bydlela taková spousta nejrůznějších měkkýšů, ústřic a&#160;mušlí, že byla její hrubá černá kůže celá kropenatá.</p>
			<p class="MLP-text">„Pojď s&#160;námi, stará!“ pobízel ji putující houf sborem. „Dostala se sem ryba, kterou nestrpíme.“</p>
			<p class="MLP-text">„Chci zůstat, kde jsem!“ zabručela velrybí stařena. „A&#160;chci, abyste mi dali pokoj! Nechte mě ležet! Ach, jojojo! Jsem nemocná a&#160;uleví se mi, jenom když vynořím hřbet nad hladinu! Ten velcí mořští ptáci nepřehlédnou, přilétají a&#160;klovou do něj. To mi dělá velmi dobře, pokud ovšem nevrážejí zobáky příliš hluboko, což se ale mnohdy stává. Ano, bohužel, často klovnou až do mého sádla! Jen se podívejte! Celou ptačí kostru najdete na mých zádech. Pták se zasekl příliš hluboko, právě když jsem se nořila ke dnu, a&#160;už se nedokázal odtrhnout. Nyní jej vyjedly rybičky. Vidíte, jak vypadá? A&#160;záhy tak budu vypadat i&#160;já! Jsem těžce nemocná!“</p>
			<p class="MLP-text">„To je jenom domněnka!“ prohlásila mladá velryba. „Já nejsem nikdy nemocná. Žádná ryba není nemocná!“</p>
			<p class="MLP-text">„Úhoř má kožní chorobu, kapr prý zase neštovice a&#160;všichni máme, s&#160;prominutím, červy ve vnitřnostech,“ namítla stará velryba.</p>
			<p class="MLP-text">„To je všechno nesmysl!“ pravil žralok, neboť takové řeči nechtěl poslouchat a&#160;ostatní rovněž. Měli přece na práci něco docela jiného!</p>
			<p class="MLP-text">A&#160;pak se konečně splnilo jejich očekávání a&#160;přiblížili se k&#160;telegrafnímu lanu.</p>
			<p class="MLP-text">Mělo nejdelší lůžko na mořském dně. Vinulo se od Evropy až k&#160;Americe, přes písčiny a&#160;duny, skalnaté výběžky a&#160;divoké rostliny, přes korálové lesy. Překonávalo v&#160;hlubině se střídající proudy a&#160;víry, klikatilo se celým mořem, kde ryby plují v&#160;mnohem větších houfech, než připomínají hejna ptáků, která lidé vídají v&#160;době stěhování. Táhlo se vodou, kde je pohyb, život, vření a&#160;hukot. Hukot, jímž ještě nahoře promlouvá každá velká prázdná mušle, přiložíš-li si ji k&#160;uchu.</p>
			<p class="MLP-text">Konvoj dorazil k&#160;cíli.</p>
			<p class="MLP-text">„Tohle je tedy to zvíře!“ pravily velké ryby.</p>
			<p class="MLP-text">Malá rybka řekla totéž a&#160;houby, polypové i&#160;medúzy se zvedali ode dna a&#160;skláněli se v&#160;řadě nad tím cizím tvorem, takže jej záhy bylo sotva vidět.</p>
			<p class="MLP-text">Také mořští ježci, slimáci a&#160;červi se pohybovali kolem, obrovský pavouk, který měl na sobě celou snůšku korýšů, lezl přímo po laně a&#160;shromáždili se i&#160;temně modří sumýši&#160;– či jak se ta havěť, která jí celým tělem, jmenuje&#160;– a&#160;zevlovali na vetřelce, který si hodlal přivlastnit mořské dno. Kambaly a&#160;tresky se obracely ve vodě, aby jim z&#160;žádné strany nic neuniklo, a&#160;hvězdice, která se vždy zavrtává do bahna až po dlouhé paprsky s&#160;očima, upřeně hleděla, co z&#160;toho všeho vzejde.</p>
			<p class="MLP-text">Telegrafní lano však leželo bez hnutí. Ale život v&#160;něm byl a&#160;lidské myšlenky jím procházely.</p>
			<p class="MLP-text">„Ta věc je záludná!“ pravila velryba. „Je s&#160;to udeřit mě do břicha, a&#160;to je moje citlivá stránka!“</p>
			<p class="MLP-text">„Dotkněme se toho!“ řekl polyp. „Mám dlouhá ramena a&#160;rychle se pohybující prsty. Už jsem se toho jednou dotkl, teď za to ale vezmu silněji.“</p>
			<p class="MLP-text">Vymrštil svoji nejdelší paži, objal lano kolem dokola a&#160;udiveně dodal:</p>
			<p class="MLP-text">„Nemá to žádné šupiny! Ani kůži! Myslím, že to nikdy neporodí živá mláďata!“</p>
			<p class="MLP-text">Mořský úhoř si pro změnu podél telegrafního lana lehl a&#160;natáhl se, jak nejdéle mohl.</p>
			<p class="MLP-text">„Ta věc je vskutku delší než já!“ pronesl v&#160;úžasu. „Ale nakonec o&#160;délku tolik neběží, hlavně že máme kůži, břicho a&#160;obratnost.“</p>
			<p class="MLP-text">A&#160;mladá a&#160;silná velryba se sklonila hlouběji než kdykoli jindy a&#160;otázala se:</p>
			<p class="MLP-text">„Jsi ryba, či rostlina? Nebo jenom dílo shůry, kterému se u&#160;nás dole nemůže dařit?“</p>
			<p class="MLP-text">Ale telegrafní lano neodpovědělo, neboť na těchto místech odpovědět nemohlo. Procházely jím však lidské myšlenky a&#160;bylo je slyšet za vteřinu na sta mil daleko, nesly se od země k&#160;zemi, od světadílu k&#160;světadílu.</p>
			<p class="MLP-text">„Odpovíš&#160;– anebo chceš, abychom tě zlomili?“ připojil se k&#160;mladé velrybě rvavý žralok a&#160;všechny ostatní ryby se ptaly stejně:</p>
			<p class="MLP-text">„Odpovíš, nebo tě máme zlomit?“</p>
			<p class="MLP-text">Avšak ani teď lano neodpovědělo, dokonce se ani nepohnulo. Mělo svoji pěknou myšlenku a&#160;takovou může mít jenom ten, kdo je plný myšlenek.</p>
			<p class="MLP-text">Mezitím nahoře zapadalo slunce, jak tomu lidé říkají, měnilo se v&#160;rudou výheň a&#160;rudě zářily i&#160;všechny nebeské mraky, jeden plál nádherněji než druhý.</p>
			<p class="MLP-text">„Hleďme,“ pravili polypové, „v červeném osvětlení je ta věc lépe vidět než předtím!“</p>
			<p class="MLP-text">„Na ni! Na ni!“ vykřikla sépie a&#160;ukázala svoje zuby.</p>
			<p class="MLP-text">„Na ni! Na ni!“ přidali se piloun, velryba a&#160;mořský úhoř.</p>
			<p class="MLP-text">Chvatně vyrazili vpřed, každý chtěl být první, ale zrovna když se chystali udeřit, zařízl se piloun místo do lana do zadní části sépie, a&#160;to byla velká chyba!</p>
			<p class="MLP-text">V&#160;bahně nastal shon, velké a&#160;malé ryby, korýši i&#160;měkkýši honili jeden druhého, pojídali se navzájem, drtili se a&#160;mačkali. Pouze lano pokojně leželo a&#160;tiše konalo svoji práci, jak to máme dělat všichni.</p>
			<p class="MLP-text">Pak se nahoře snesla tmavá noc, jen miliardy živoucích mořských zvířátek prosvěcovaly vodní hlubinu, ba i&#160;ráčkové, velcí sotva jako špendlíková hlavička!</p>
			<p class="MLP-text">Já vím, že se to zdá divné, ale je tomu tak. A&#160;další a&#160;další mořská zvířata zírala v&#160;tom svitu na telegrafní lano:</p>
			<p class="MLP-text">„Co asi ta věc je a&#160;co není?“</p>
			<p class="MLP-text">A&#160;to byla příhodná otázka pro starou mořskou krávu, která sem právě připlula.</p>
			<p class="MLP-text">Lidé ji také někdy nazývají mořskou žínkou nebo mořským mužem. A&#160;tohle byla mořská žínka, protože to byla samička. Měla ocas, dvě krátké paže na mávání, visutá prsa, chaluhy a&#160;cizopasná zvířata na hlavě.</p>
			<p class="MLP-text">„Chcete odpověď?“ pravila. „Já jediná vám ji mohu dát. Ale žádám za to bezpečnou pastvu na mořském dně pro sebe i&#160;svoje děti. Jsem ryba, avšak jsem také vycvičena v&#160;lezení. Jsem nejchytřejší tvor v&#160;hlubinách, vím o&#160;všem, co se hýbá dole, i&#160;o&#160;všem, co se děje nahoře. Ta věc, nad kterou se tak zamýšlíte, je shůry. A&#160;co shůry sem dolů spadne, je mrtvé nebo zahyne. Nemá to žádnou moc! Tak to nechte ležet. Je to jen lidský výmysl!“</p>
			<p class="MLP-text">„Myslím, že to není jen tak nějaký výmysl, bude v&#160;tom něco víc!“ ozvala se malá rybka, ale mořská kráva ji usadila:</p>
			<p class="MLP-text">„Ty mlč, makrelko!“ pravila a&#160;zopakovala, že tu všeobecnou paniku vzbuzující zvíře je pouhopouhý vynález z&#160;pevniny, a&#160;přidala obsáhlou přednášku o&#160;lidské špatnosti, nepříliš vzdálenou názorům starého tuleně.</p>
			<p class="MLP-text">„Nejde jim o&#160;nic jiného než nás pochytat,“ prohlásila, „to je jediné, proč žijí. Napínají sítě, na udice připevňují nejrůznější vnadidla, aby nás nalákali. Tohle je jakýsi dlouhý motouz, o&#160;němž si myslí, že se do něho zakousneme! Ale my nejsme tak hloupí! Jenom se té slátaniny nedotýkejte, však se roztřepí a&#160;zbude z&#160;ní jen prach a&#160;bláto. Co přichází shůry, je vždy nanejvýš pochybné a&#160;bez řádného držení. Zkrátka to nestojí za nic!“</p>
			<p class="MLP-text">„Nestojí to za nic!“ opakovali všichni mořští tvorové. Ochotně souhlasili s&#160;míněním mořské krávy, aby měli vůbec nějaký názor, jen malá mořská rybka se držela svého:</p>
			<p class="MLP-text">„Ten nesmírně dlouhý tenký had je jistě nejpodivnější ryba v&#160;moři. Cítím to.“</p>
			<p class="MLP-text">A&#160;„nejpodivnější“ říkáme i&#160;my lidé a&#160;vyslovujeme to s&#160;rozvahou, obdivem, úctou a&#160;přesvědčením.</p>
			<p class="MLP-text">O&#160;velkém hadu hovořily již dříve zpěvy a&#160;pověsti. Zrodil se a&#160;byl unášen, vyskočil z&#160;lidské chytrosti a&#160;ulehl na mořské dno, natáhl se od východních zemí k&#160;západním, aby jím proletělo poselství tak rychle jako paprsky světla od slunce k&#160;naší zemi.</p>
			<p class="MLP-text">A&#160;dál a&#160;dál roste v&#160;moci a&#160;rozpětí, roste rok od roku ve všech mořích světa, pod proudícími i&#160;zrcadlícími se vodami, kde rybář, jako by plul průhledným vzduchem, vidí hluboko pod sebou hemžící se ryby a&#160;celý ohňostroj barev.</p>
			<p class="MLP-text">Nejhlouběji se ale táhne onen požehnaný červ, který se zakusuje do svého ocasu, když objímá zemi.</p>
			<p class="MLP-text">Ryby a&#160;korýši narážejí do něj čelem, ale nerozumějí těm důmyslným, všemi jazyky hlásaným, a&#160;přece bezezvukým zpěvům lidstva o&#160;dobru a&#160;zlu, tomu nejpodivnějšímu z&#160;divů naší doby&#160;– velkému mořskému hadu.<a id="x.8361"></a></p>
		</div>
</body>
</html>