<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>pohadky_ii-29</title>
		<link href="../Styles/pohadky_ii_idstyles.css" rel="stylesheet" type="text/css"/>
	</head>
	<body id="pohadky_ii" xml:lang="cs-CZ">
		<div>
			<p id="toc_marker-28" class="MLP-uroven2-kapitola">Šnek a&#160;růžový keř</p>
			<p class="MLP-text-bez1radku">Kolem zahrady byl plot ze vzrostlých lísek a&#160;za ním se rozkládala pole a&#160;louky s&#160;kravami a&#160;ovcemi. Uprostřed zahrady stál kvetoucí růžový keř a&#160;pod ním seděl šnek, skálopevně přesvědčený o&#160;své vlastní hodnotě.</p>
			<p class="MLP-text">„Jen počkejte, až přijde moje doba!“ říkal. „Pak uvidíte, že dokážu něco víc než kvést, plodit oříšky či dávat mléko.“</p>
			<p class="MLP-text">„Doufám, že to bude opravdu něco,“ pravil růžový keř. „A&#160;smím se zeptat, kdy to přijde?“</p>
			<p class="MLP-text">„Nespěchám,“ odvětil šnek. „Když spěcháte, není v&#160;tom žádné napětí, jež s&#160;sebou přináší očekávání!“</p>
			<p class="MLP-text">Další rok zastihl šneka na stejném místě. Pod růžovým keřem, na němž se nová poupata rozvíjela v&#160;nové čerstvé růže. Šnek povylezl za svého domu, vystrčil tykadla a&#160;zase se stáhl.</p>
			<p class="MLP-text">„Všechno je jako vloni! Nikde žádný pokrok! Růže zkrátka zůstane růží, dál to nedotáhne!“</p>
			<p class="MLP-text">Minulo léto, přišel podzim. Růžový keř stále nasazoval na květ, teprve s&#160;příchodem sněhu se sklonil k&#160;zemi a&#160;šnek se zavrtal pod ním. Jakmile ale začal nový rok, znovu se objevily růžové květy a&#160;znovu se objevil i&#160;šnek.</p>
			<p class="MLP-text">„Pěkně jste zestárl,“ vzhlédl k&#160;růžovému keři. „Tak byste se měl rychle klidit. Už jste dal světu vše, co jste měl. Jestli to za něco stálo, je jiná otázka, o&#160;tom nemám čas přemýšlet. Ale jedno je jisté, ne­udělal jste ani to nejmenší pro svůj vnitřní rozvoj, nevyšlo z&#160;vás nic nového! Dovedete říci&#160;– z&#160;jakého důvodu? Protože brzy z&#160;vás zbude jen holý klacek! Chápete, co vám tím naznačuji?“</p>
			<p class="MLP-text">„Spíš mě děsíte,“ odpověděl růžový keř. „Takhle jsem o&#160;sobě nikdy nepřemýšlel.“</p>
			<p class="MLP-text">„Vy jste si nikdy nedal moc práce s&#160;přemýšlením! Objasnil jste někdy sám sobě, proč vůbec kvetete, jak k&#160;tomu došlo a&#160;proč děláte právě tohle?“</p>
			<p class="MLP-text">„Ne!“ odvětil keř. „Kvetl jsem z&#160;radosti. Prostě jsem nemohl jinak. Slunce mne zahřívalo, pil jsem ranní rosu a&#160;nechal se omývat deštěm. Dýchal jsem, žil jsem! Země a&#160;vzduch mi dávaly sílu. Cítil jsem se šťastný. Proto jsem musel stále kvést, to bylo mé bytí, netoužil jsem po jiném!“</p>
			<p class="MLP-text">„Velmi pohodlný život,“ pokývl šnek.</p>
			<p class="MLP-text">„To je pravda! Všeho se mi dostalo, ale vám bylo dáno ještě víc! Vy náležíte k&#160;přemýšlivým a&#160;vysoce nadaným tvorům. Jistě jednou překvapíte svět.“</p>
			<p class="MLP-text">„To nemám v&#160;úmyslu,“ prohlásil šnek. „O&#160;svět se nestarám! Mám dost práce sám se sebou a&#160;vystačím si sám se sebou.“</p>
			<p class="MLP-text">„Avšak neříkal jste, že máme ze sebe vydat ve prospěch ostatních to nejlepší, co můžeme? Nevyčetl jste mi, že já dávám jen růže? A&#160;co vy, jemuž se dostalo tak mnoho, co vy jste dal světu? Co mu dáváte?“</p>
			<p class="MLP-text">„Co jsem dal a&#160;co mu dávám? Plivu na něj! Je k&#160;ničemu! Nic mi po něm není. Jenom si znovu a&#160;znovu nasazujte na květ, lísky ať plodí oříšky a&#160;krávy a&#160;ovce nechť dávají mléko. Všichni k&#160;tomu potřebujete obecenstvo, já ne, mám vše, co potřebuji, v&#160;sobě! Vejdu do sebe a&#160;tam zůstanu. Svět mi může být ukradený!“</p>
			<p class="MLP-text">Po těch slovech vlezl šnek do domku a&#160;zalepil dveře.</p>
			<p class="MLP-text">„Je trochu smutné,“ posteskl si růžový keř, „že já nemohu nikam zalézt, že musím neustále obrážet a&#160;kvést. Lístky opadají, vítr je odnese. Ale jeden můj květ uložila hospodyně do modlitební knížky, jiný jsem viděl na ňadrech krásné dívky a&#160;další políbila ústa šťastného dítěte. To mi dělalo dobře. To je moje vzpomínka, můj život!“</p>
			<p class="MLP-text">A&#160;růžový keř, blažený ve své nevinnosti, dál pilně kvetl a&#160;šnek klímal ve svém domku, aniž ho sebemíň vzrušovalo, co se děje venku.</p>
			<p class="MLP-text">Tak uplynulo mnoho let. Šnek se obrátil v&#160;prach a&#160;keř se obrátil v&#160;prach. Také růžička v&#160;modlitební knížce se rozpadla, ale v&#160;zahradě kvetly nové růžové keře a&#160;pod nimi vyrůstali noví šneci, zalézali do svých domků a&#160;plivali na svět, který je pramálo zajímal.</p>
			<p class="MLP-text">Jestli chcete, můžete přečíst tenhle příběh ještě jednou od začátku – ale jiný nebude.</p>
		</div>
</body>
</html>