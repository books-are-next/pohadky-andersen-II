<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>pohadky_ii-12</title>
		<link href="../Styles/pohadky_ii_idstyles.css" rel="stylesheet" type="text/css"/>
	</head>
	<body id="pohadky_ii" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-11" class="MLP-uroven2-kapitola"><a id="x.8265"></a>Žal srdce</p>
			<p class="MLP-text-bez1radku">Je to vlastně povídka o&nbsp;dvou dílech, co chceme vyprávět. První část by možná mohla být vypuštěna&nbsp;– ale uvede vás do děje druhé části, což je užitečné. Pobývali jsme na venkově v&nbsp;jednom panském sídle. Stalo se, že majitelé na jeden den odjeli a&nbsp;tu dorazila ze sousedního městečka jakási paní s&nbsp;mopslíkem v&nbsp;náručí a&nbsp;nabízela nám akcie svojí koželužny. Všechny potřebné papíry měla s&nbsp;sebou a&nbsp;my jsme jí poradili, aby je složila, zalepila do obálky a&nbsp;na obálku napsala adresu vlastníka dvorce: „Generální válečný komisař, rytíř atd., atd.“ Poslechla, vzala pero, pak se ale zarazila a&nbsp;prosila nás, abychom jí adresu ještě jednou a&nbsp;pomalu zopakovali. Učinili jsme tak. Žena se dala do psaní, ale uprostřed titulu „generální válečný“ vzdychla:</p>
			<p class="MLP-text">„Jsem jenom obyčejná vdova!“ A&nbsp;snad aby se lépe soustředila, posadila mopslíka na zem. Pes kňučel. Vzala jej přece s&nbsp;sebou, aby se pobavil a&nbsp;zdravě vyvenčil, ne proto, aby tu seděl jen tak na podlaze.</p>
			<p class="MLP-text">Jeho zevnějšek se vyznačoval tupým čenichem a&nbsp;tučnými zády a&nbsp;paní pravila:</p>
			<p class="MLP-text">„On nekouše! Nemá už zuby. Je to v&nbsp;podstatě člen rodiny, věrný, i&nbsp;když trochu zlostný To mají na svědomí moji vnuci. Stále si hrají na svatbu a&nbsp;po něm chtějí, aby dělal družičku. To jej namáhá a&nbsp;dráždí, chlupáčka ubohého!“</p>
			<p class="MLP-text">Odevzdala nám svoje papíry a&nbsp;opět vzala mopslíka na ruku.</p>
			<p class="MLP-text">To je prvý díl&nbsp;– ten, který mohl snad být vynechán.</p>
			<p class="MLP-text">Mopslík zemřel! To je díl druhý.</p>
			<p class="MLP-text">Došlo k&nbsp;tomu týden nato. Zavítali jsme právě do onoho sousedního městečka a&nbsp;ubytovali se v&nbsp;hostinci. Naše okna směřovala na dvůr, který byl laťkovým plotem rozdělen na dvě části. V&nbsp;jedné visely hrubé i&nbsp;vydělané kožešiny a&nbsp;kůže a&nbsp;byly tam také rozličné koželužské potřeby. Vše patřilo vdově.</p>
			<p class="MLP-text">Mopslík zemřel ten den ráno a&nbsp;byl pohřben právě zde. Vnuci oné vdovy&nbsp;– máme na mysli majitelku koželužny, neboť mopslík nebyl nikdy ženatý&nbsp;– urovnali hrob, a&nbsp;byl to hezký hrob, muselo být příjemné v&nbsp;něm ležet. Rov byl obložen střepy, zasypán pískem a&nbsp;do písku hoši zastrčili půl pivní láhve hrdlem vzhůru. To jediné se nám nezdálo zrovna symbolické…</p>
			<p class="MLP-text">Poté se roztančili kolem a&nbsp;nejstarší z&nbsp;chlapců, asi sedmiletý mládeneček praktického založení, navrhl, aby byl mopslíkův hrob ukazován všem lidem z&nbsp;ulice. Vstupné mělo obnášet jednu čamrdu<span class="char-style-override-1"><a id="footnote-3409-5-backlink" class="footnote-link" href="#footnote-3409-5">5</a></span>. To bylo něco, co měli všichni hoši, a&nbsp;ti to zase mohli dát děvčátkům.</p>
			<p class="MLP-text">Návrh byl jednohlasně přijat a&nbsp;všechny děti z&nbsp;ulice i&nbsp;z&nbsp;nedalekého okolí přicházely a&nbsp;dávaly svoje čamrdy. Nejeden chlapec tak chodil to odpoledne jenom s&nbsp;jednou zapnutou šlí, ale zato si směl prohlédnout mopslíkův hrob&nbsp;– a&nbsp;to přece stálo za to.</p>
			<p class="MLP-text">Jen malá otrhaná dívenka půvabného vzhledu nevstoupila dovnitř. Postávala před vrátky koželužny, aniž promluvila, a&nbsp;upřeně hleděla do dvora, kdykoli se branka otevřela. V&nbsp;rozkošném obličeji svítila modrá očka, až radost pohledět, a&nbsp;vše rámovaly překrásné kadeřavé vlásky. Neměla žádné čamrdy&nbsp;– proto smutně postávala venku a&nbsp;stála tu, dokud všichni neviděli mopslíkův hrob a&nbsp;dokud všichni zase neodešli. Pak se posadila, zakryla si malýma opálenýma ručkama tvář a&nbsp;vypukla v&nbsp;pláč. Ona jediná nespatřila to, co všichni, a&nbsp;to byl takový srdce žal, jaký často ani dospělí nepoznali.</p>
			<p class="MLP-text">Dívali jsme se na to shora&nbsp;– a&nbsp;mnozí, dívají-li se shora, mohou se smát takovému žalu právě jako žalu každého jiného člověka.</p>
			<p class="MLP-text">Tak, a&nbsp;to je celá povídka.</p>
			<p class="MLP-text">Ten, kdo jí nerozumí, ať si koupí akcie vdoviny koželužny.</p>
<p class="MLP-text">&nbsp;</p>
			<div class="footnotes">
				<div class="footnote">
					<p class="MLP-pozn-pod-carou"><a id="footnote-3409-5" class="footnote-anchor" href="#footnote-3409-5-backlink">5</a>  Knoflík. <span class="MLP-znak-kurziva-9b char-style-override-2">Pozn. red.</span></p>
				</div>
			</div>
		</div>
</body>
</html>