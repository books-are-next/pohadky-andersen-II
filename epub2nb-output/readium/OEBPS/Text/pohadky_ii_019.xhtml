<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>pohadky_ii-16</title>
		<link href="../Styles/pohadky_ii_idstyles.css" rel="stylesheet" type="text/css"/>
	</head>
	<body id="pohadky_ii" xml:lang="cs-CZ">
		<div>
			<p id="toc_marker-15" class="MLP-uroven2-kapitola"><a id="x.8277"></a>Poslední perla</p>
			<p class="MLP-text-bez1radku">Byl jeden bohatý a&#160;šťastný dům. Jeho panstvo, služebnictvo, přátelé&#160;– všichni byli šťastní a&#160;veselí, neboť na svět přišel dědic a&#160;matce i&#160;dítěti se dařilo dobře.</p>
			<p class="MLP-text">Lampa v&#160;útulné ložnici byla napůl zastíněná, nákladné hedvábné záclony byly tak těsně zataženy, že zcela zakrývaly okno, a&#160;na podlaze ležel koberec tlustý a&#160;měkký jako mech. Všechno zvalo ke zdřímnutí, krásnému odpočinku, což také ošetřovatelka dělala. Spala&#160;– a&#160;to bez obav mohla, neboť o&#160;vše bylo dokonale postaráno.</p>
			<p class="MLP-text">Strážný duch domu stál u&#160;hlav postele&#160;– jako síť ze zářivých hvězd, z&#160;nichž každá byla perlou štěstí, snášel se k&#160;dítěti přes prsa matčina. I&#160;dobré víly života tu byly, aby předaly novorozeněti svoje dary. Překypovalo to zde zdravím, bohatstvím, štěstím a&#160;láskou, zkrátka vším, po čem lidé na světě touží.</p>
			<p class="MLP-text">„Vše je sem přineseno, vše bylo darováno!“ pravil strážný duch.</p>
			<p class="MLP-text">„Nikoli!“ zaznělo vtom vedle něho. A&#160;byl to dobrý anděl dítěte, kdo promluvil: „Jedna víla ještě nepředala svůj dar, ale přinese ho, jednou jej přinese. I&#160;kdyby mezitím měla uplynout léta. Poslední perla schází!“</p>
			<p class="MLP-text">„Schází?! Zde nesmí nic scházet. Je-li tomu vskutku tak, rychle vyhledejme tu mocnou vílu, pojďme za ní!“</p>
			<p class="MLP-text">„Ona přijde, sama jednou přijde! Její perla slouží k&#160;tomu, aby věnec mohl být svázán!“</p>
			<p class="MLP-text">„Přesto&#160;– kde bydlí? Kde je její domov? Řekni mi to&#160;– já půjdu a&#160;přinesu tu perlu!“</p>
			<p class="MLP-text">„Když chceš!“ pravil dobrý anděl dítěte. „Dovedu tě k&#160;ní. Či spíše tam, kde je možné ji hledat, protože nežije na jednom místě. Putuje po královských zámcích i&#160;chudobných chaloupkách, žádného člověka nemine beze stopy, každému přinese svůj dar! Také s&#160;tímto dítětem se setká. Soudíš-li však, že doba stejně dlouhá je nestejně užitečná, půjdeme hned pro perlu, jež chybí v&#160;tomto bohatství!“</p>
			<p class="MLP-text">A&#160;ruku v&#160;ruce se vznesli k&#160;místu, v&#160;němž v&#160;této chvíli víla dlela.</p>
			<p class="MLP-text">Byl to velký dům s&#160;tmavými chodbami a&#160;prázdnými pokoji. Řadou otevřených oken sem proudil drsný vzduch, dlouhými bílými záclonami povíval vánek a&#160;vládlo tu podivuhodné ticho. To proto, že uprostřed jedné z&#160;komnat stála otevřená rakev a&#160;v&#160;ní ležela žena v&#160;nejlepších letech. Její hruď byla pokryta překrásnými čerstvými růžemi, a&#160;tak bylo vidět jenom její jemné sepjaté ruce a&#160;ušlechtilý obličej, projasněný smrtí a&#160;poznamenaný vysokou i&#160;ušlechtilou vážností bytosti zasvěcené Bohu.</p>
			<p class="MLP-text">U&#160;rakve stál muž s&#160;dětmi. Byl jich celý houf a&#160;nejmenší sedělo otci na rameni. Přišli s&#160;posledním pozdravením. Muž líbal ženě ruku, leč paže, která nad nimi dřív s&#160;takovou láskou bděla, byla nyní jako zvadlý list.</p>
			<p class="MLP-text">Hořké a&#160;těžké slzy stékaly velkými krůpějemi na podlahu a&#160;ani jediné slovo nebylo proneseno. Mlčení zahrnovalo v&#160;sobě celý svět bolesti. Pak všichni s&#160;tichým vzlykotem odešli.</p>
			<p class="MLP-text">Zůstalo jen světlo. A&#160;zatímco se plamen třepetal větrem a&#160;jeho dlouhý červený oharek vysoko čněl, vešli cizí lidé, položili víko na mrtvou a&#160;pevně zatloukli hřebíky. Hlasitě zněly údery kladiva světnicemi i&#160;chodbami domu a&#160;zněly i&#160;v&#160;srdcích, jež krvácela.</p>
			<p class="MLP-text">„Kam mě to vedeš?“ tázal se strážný duch. „Zde nedlí žádná víla, jejíž perla patří k&#160;největším darům života!“</p>
			<p class="MLP-text">„Ale ano. Právě na tomto místě dlí v&#160;této posvátné hodině!“ odvětil strážný anděl a&#160;ukázal do kouta.</p>
			<p class="MLP-text">A&#160;tam, kde matka za dnů svého života sedávala mezi květinami a&#160;obrazy, kde jako dobrá duše domu přívětivě kývala na muže, děti i&#160;přátele a&#160;šířila radost jako pouto a&#160;srdce všeho, seděla nyní cizí žena oblečená v&#160;dlouhý hedvábný šat. Byla to Žalost, nová paní domu, nová matka na místě mrtvé. Žhavá palčivá slza sklouzla jí z&#160;tváře, dopadla na klín a&#160;proměnila se v&#160;perlu, jež zářila všemi barvami duhy. A&#160;anděl uchopil tu perlu připomínající sedmibarevnou hvězdu a&#160;přiblížil ji k&#160;očím svého společníka.</p>
			<p class="MLP-text">„Perla žalosti, poslední, která nesmí scházet, neboť zvyšuje lesk a&#160;moc ostatních. Vidíš ten lesk duhy, jež spojuje zemi s&#160;nebem?</p>
			<p class="MLP-text">Za každého z&#160;našich drahých zemřelých máme o&#160;jednoho přítele víc v&#160;nebi, po němž toužíme, k&#160;jehož hvězdě za pozemských nocí vzhlížíme. Pozoruj perlu žalosti! V&#160;ní leží peruti ducha, které nás odtud odnášejí.“<a id="x.8280"></a></p>
		</div>
</body>
</html>