<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>pohadky_ii-41</title>
		<link href="../Styles/pohadky_ii_idstyles.css" rel="stylesheet" type="text/css"/>
	</head>
	<body id="pohadky_ii" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-40" class="MLP-uroven2-kapitola">Klíč od vrat</p>
			<p class="MLP-text-bez1radku">Každý klíč má svoji historii a&nbsp;je mnoho klíčů&nbsp;– klíč od komory, klíč k&nbsp;hodinám, petrklíč… Ale nemůžeme vyprávět o&nbsp;všech, a&nbsp;tak povíme něco jen o&nbsp;klíči od domu pana komořího. Byl zhotoven u&nbsp;zámečníka, ale mohl bys klidně myslet, že vznikl u&nbsp;podkováře, tak na něm řemeslník pracoval, koval a&nbsp;piloval. Byl příliš velký na kapsu u&nbsp;kalhot, a&nbsp;proto doprovázel-li svého pána, musel do kapsy u&nbsp;kabátu. Tam ležel povětšinou v&nbsp;nejhlubší tmě, ale jinak měl svoje pevné místo na zdi, hned vedle dětské podobenky pana komořího, té, na níž vypadal jako knedlík s&nbsp;telecími droby.</p>
			<p class="MLP-text">Říká se, že každý člověk má v&nbsp;povaze a&nbsp;způsobu jednání cosi z&nbsp;nebeského znamení, v&nbsp;němž se narodil&nbsp;– <span class="MLP-znak-kurziva-11b">Býk</span>, <span class="MLP-znak-kurziva-11b">Panna</span> anebo <span class="MLP-znak-kurziva-11b">Štír</span> je obvykle nazývají v&nbsp;kalendáři. Žena komořího ale nejmenovala žádné z&nbsp;nich, říkala, že se její muž narodil „ve znamení trakaře“, protože také musí být stále postrkován vpřed. Jeho otec ho strčil do kanceláře, matka zase do manželství a&nbsp;jeho žena jej strkala nahoru, až se stal komořím. Avšak o&nbsp;tom posledním nemluvila. Byla to nejen rozšafná a&nbsp;moudrá, ale i&nbsp;hodná žena, která mlčela na pravém místě a&nbsp;mluvila a&nbsp;strkala rovněž na správném místě.</p>
			<p class="MLP-text">Nyní byl komoří v&nbsp;letech, „dobře urostlý“, jak sám říkal, sečtělý, dobromyslný a&nbsp;k&nbsp;tomu „klíčově chytrý“, čemuž brzy porozumíme. Vždy byl v&nbsp;dobré náladě, všechny lidi měl rád a&nbsp;také s&nbsp;nimi rád hovoříval. Šel-li do města, bylo těžké dostat jej zpět, nebyla-li s&nbsp;ním žena, aby ho opět postrčila. Musel promluvit s&nbsp;každým známým, kterého potkal, a&nbsp;jelikož měl mnoho známých, protáhlo se to často i&nbsp;přes poledne. Paní komoří jej pokaždé vyhlížela z&nbsp;okna.</p>
			<p class="MLP-text">„Už přichází!“ pravila služce, sotva jej z&nbsp;dálky zahlédla. „Přistavte hrnec!“ Ale to ještě vůbec nic neznamenalo. Mnohokrát musela dodat: „Teď se zastavil a&nbsp;s&nbsp;kýmsi hovoří. Odtáhněte hrnec, sice se jídlo převaří!“ A&nbsp;pak zase poručila: „Teď už opravdu přichází! Honem postavte hrnec zpět!“</p>
			<p class="MLP-text">Jenomže komoří mohl stát i&nbsp;pod oknem domu a&nbsp;kývat vzhůru, ale šel-li kolem známý, neodolal říci mu několik slov. A&nbsp;přišel-li, zatímco s&nbsp;ním mluvil, jiný známý, držel prvého za knoflíkovou dírku a&nbsp;druhého za ruku, zatímco volal na třetího, jenž tudy také směřoval.</p>
			<p class="MLP-text">To pak byla pro jeho ženu velká zkouška trpělivosti. „Komoří! Komoří!“ volávala a&nbsp;sama pro sebe hubovala, „ten člověk se vskutku narodil ve znamení trakaře. Nedostane se z&nbsp;místa, nestrká-li ho někdo, a&nbsp;nedostane!“</p>
			<p class="MLP-text">A&nbsp;pan komoří si nejen rád popovídal, také si oblíbil navštěvovat knihkupectví. Zde si prohlížel knihy i&nbsp;časopisy a&nbsp;dával knihkupci malý honorář, aby se směl s&nbsp;novými knihami seznámit pěkně v&nbsp;pohodlí. To znamenalo, že si je směl odnést domů a&nbsp;rozřezat, ovšemže podél, nikoli napříč, neboť pak by se už nemohly prodat jako nové. Byl živoucí noviny ve vší počestnosti, věděl o&nbsp;všech zasnoubeních, svatbách a&nbsp;pohřbech, knižních senzacích a&nbsp;městských jednáních, ba z&nbsp;jeho tajuplných narážek vysvítalo, že ví i&nbsp;to, co nikdo nevěděl. A&nbsp;nikdo zase netušil, že to má od domovního klíče.</p>
			<p class="MLP-text">Již jako mladí manželé bydleli komořích ve vlastním domě. Od té doby měli tytéž klíče, ale netušili nic o&nbsp;jejich podivné moci, s&nbsp;tou se měli seznámit teprve později.</p>
			<p class="MLP-text">Bylo to za časů krále Bedřicha VI. Kodaň tehdy ještě neznala plyn, jenom petrolejové svítilny, neměla Tivoli<span class="char-style-override-1"><a id="footnote-3409-24-backlink" class="footnote-link" href="#footnote-3409-24">24</a></span> ani Kasino a&nbsp;neměla žádné tramvaje ani železnice. Byla malá a&nbsp;nebylo tu zdaleka tolik radovánek jako nyní.</p>
			<p class="MLP-text">V&nbsp;neděli její obyvatelé chodili na procházku za bránu směrem k&nbsp;hřbitovu, mnozí četli nápisy na hrobech anebo si jen tak sedli do trávy, jedli zásoby z&nbsp;košíku, který si vzali s&nbsp;sebou, a&nbsp;upíjeli likér. Jindy si zase vyšli na Frederiksberg. Před zámkem hrála plukovní hudba, ale mnoho lidí sem přicházelo kvůli tomu, aby viděli královskou rodinu veslovat v&nbsp;úzkých a&nbsp;nízko položených průplavech. Starý král kormidloval a&nbsp;společně s&nbsp;královnou zdravili všechny lidi bez rozdílu stavů. Zámožné rodiny z&nbsp;města tu obvykle popíjely večerní čaj. Teplou vodu dostaly v&nbsp;malé chaloupce mezi poli, ale musely si s&nbsp;sebou přinést samovar.</p>
			<p class="MLP-text">Sem se chystali jednoho slunného nedělního odpoledne i&nbsp;komořích, poté, co vyslali napřed služku se samovarem a&nbsp;košem s&nbsp;potravinami.</p>
			<p class="MLP-text">„Hlavně nezapomeň vzít klíč,“ připomněla paní komoří muži ve dveřích, „ať se dostaneme zpátky. Jak víš, dům se zavírá za soumraku, rukojeť zvonku je od včerejška přelomena a&nbsp;my se dnes vrátíme pozdě! Z Frederiksbergu půjdeme do divadla na Vestenoro, moc ráda bych viděla pantomimu, kterou tam dávají. Stojí to dvě koruny za osobu.“</p>
			<p class="MLP-text">I&nbsp;šli, naslouchali kapele, která na Frederiksbergu vyhrávala, a&nbsp;samo sebou si nenechali ujít královský člun s&nbsp;třepotavou vlajkou, starého krále a&nbsp;bílé labutě.</p>
			<p class="MLP-text">Když se napili dobrého čaje, pospíšili odtud, ale stejně nepřišli včas do divadla, a&nbsp;to vinou pana komořího, který se cestou co chvíli zastavoval, aby společensky pohovořil. V&nbsp;divadle také nalezl dobré přátele, a&nbsp;když představení skončilo, bylo naprosto nezbytné zajít s&nbsp;jednou známou rodinou na „Most“ a&nbsp;vypít sklenici punče. Tvrdil, že se zdrží jenom deset minut, ty se ovšem protáhly na celou hodinu. Hovořili a&nbsp;hovořili a&nbsp;obzvláště zábavný byl švédský baron, nebo snad německý, to pan komoří v&nbsp;hlavě neuložil, ale zato jeho umění s&nbsp;klíčem se naučil a&nbsp;zapamatoval si je pro všechny časy. Bylo to náramně zábavné!</p>
			<p class="MLP-text">Mohl přinutit svůj klíč, aby odpověděl na všechno, nač se ho zeptal, aby mu pověděl i&nbsp;největší tajnosti.</p>
			<p class="MLP-text">Navíc se jeho klíč k&nbsp;takovým úkonům zvlášť dobře hodil. Byl dostatečně těžký dole, jak řekl baron, který zavěsil klíč na ukazováček pravé ruky, aby volně a&nbsp;lehce visel. V&nbsp;této poloze každičký úder tepny v&nbsp;konečku prstu jej dovedl uvést do pohybu, takže se otáčel, a&nbsp;ne-li, tedy jej baron dokázal nepozorovatelně roztočit. Každé otočení bylo jedno písmeno od A&nbsp;– a&nbsp;tímto způsobem bylo možno pokračovat v&nbsp;abecedě donekonečna. Když první písmeno bylo nalezeno, otočil se klíč opačným směrem. Nato se hledalo další písmeno, až člověk dostal celé slovo, celé věty a&nbsp;nakonec i&nbsp;odpověď na otázku.</p>
			<p class="MLP-text">Klam to všechno je, ale neobyčejně zábavný! To bylo první, co napadlo pana komořího, ale nedržel se toho, se stále větším napětím a&nbsp;čím dál tím bedlivěji sledoval, co se s&nbsp;klíčem děje.</p>
			<p class="MLP-text">„Muži! Muži!“ volala paní komoří. „Západní brána se zavírá ve dvanáct! Nedostaneme se tam včas, máme jenom čtvrt hodiny času.“</p>
			<p class="MLP-text">Po těch slovech se komoří konečně odpoutal a&nbsp;přidal do kroku. Více osob, které chtěly zpátky do města, je stejně spěšně míjelo či dohánělo. Přesto udeřila půlnoc dřív, než došli ke krajní strážnici, a&nbsp;brána se zavřela. Značná část lidí zůstala venku, mezi nimi i&nbsp;komoří se ženou a&nbsp;služkou, samovarem a&nbsp;košem na potraviny. Někteří tu stáli plni obav, jiní se zlobili. Každý to přijal svým způsobem, ale nedalo se nic dělat! Naštěstí padlo v&nbsp;nedávné době rozhodnutí, aby severní městská brána nebyla zavírána, takže byl ještě způsob, jak se pěší osoby mohly dostat do města. Cesta sice nebyla právě krátká, ale počasí to vynahradilo. Nebe bylo krásně jasné a&nbsp;hvězdné. Některé hvězdy dokonce padaly k&nbsp;zemi, žáby skřehotaly a&nbsp;kuňkaly v&nbsp;příkopech a&nbsp;bažinách a&nbsp;pochodující společnost se po chvíli sama od sebe dala do zpěvu. Zněla píseň za písní, jen komoří nezpíval, uchvácen tím hvězdným hemžením, ba ani na cestu nehleděl, takže se natáhl jak široký, tak dlouhý, a&nbsp;div že ne rovnou do příkopu. Skoro to vypadalo, že pil příliš mnoho, ale nikoli punč, nýbrž klíč mu stoupl do hlavy a&nbsp;točil se tam.</p>
			<p class="MLP-text">Konečně došli ke strážnici u&nbsp;severní brány a&nbsp;přes most se dostali do města.</p>
			<p class="MLP-text">„Zaplať Pánbůh, tady jsou naše vrata!“ řekla paní komoří. „Teď jsem zase veselá!“</p>
			<p class="MLP-text">„Ale kde je klíč?“ začal se prohledávat komoří, avšak klíč nebyl ani v&nbsp;zadní, ani v&nbsp;postranní kapse.</p>
			<p class="MLP-text">„Ach, ty nešťastníče!“ zaúpěla paní komoří. „Opravdu ten klíč nemáš? Ano, ano, zapomněl sis jej vzít zpět po těch baronových pokusech, o&nbsp;tom není nejmenších pochyb. Jenže&nbsp;– jak se teď dostaneme dovnitř! Jak dobře víš, táhlo zvonku je přelomené a&nbsp;ani ponocný nemá další klíč od našich vrat. Jsme v&nbsp;zoufalém postavení!“</p>
			<p class="MLP-text">Po těch slovech i&nbsp;služka začala úpět, jediný komoří zachoval klid. „Zaboucháme na okno u&nbsp;hokynáře,“ pravil, „vzbudíme ho a&nbsp;tak se dostaneme dovnitř.“</p>
			<p class="MLP-text">Bouchal pěstí hned na jedno okno, hned na druhé, volal: „Petersene!“&nbsp;– a&nbsp;po chvíli si pomáhal i&nbsp;holí od deštníku. Nato uvnitř vykřikla hokynářova dcera, hokynář otevřel dveře výčepu a&nbsp;hulákal:</p>
			<p class="MLP-text">„Stráž! Stráž!“</p>
			<p class="MLP-text">Nakonec poznal komořího a&nbsp;jeho ženu, rychle jim otevřel, ale bylo už pozdě. Stráž procházející sousední ulicí zapískala, druhá stráž jí stejným zapísknutím odpověděla a&nbsp;lidé se sbíhali k&nbsp;oknům:</p>
			<p class="MLP-text">„Kdepak hoří? Co se děje?“ ptali se jeden druhého. A&nbsp;ptali se ještě, když se komoří doma svlékal a&nbsp;našel klíč&nbsp;– ale ne v&nbsp;kapse, nýbrž v podšívce kabátu. Tam se dostal otvorem, který v&nbsp;kapse neměl být, a&nbsp;od toho večera požíval zvláště velké vážnosti, a&nbsp;nejen při podvečerních vycházkách, ale i&nbsp;během večerů strávených u&nbsp;krbu, kdy komoří ukazoval svoji dovednost a&nbsp;nechával klíč odpovídat na otázky.</p>
			<p class="MLP-text">Na dotazy, jejichž odpovědi sám vymyslel a&nbsp;jimž nakonec sám uvěřil, na rozdíl od lékárníka, mladého muže z&nbsp;blízkého příbuzenstva paní komoří, jenž byl neobyčejně bystrá hlava, ba hlava přímo kritická. Již jako školák psal recenze o&nbsp;knihách a&nbsp;divadle, sice pod pseudonymem, ale to se dělá hojně. Ano, byl to, čemu se říká krasoduch, což ovšem neznamenalo, že věřil na duchy, klíčové duchy nevyjímaje.</p>
			<p class="MLP-text">„Věřím, věřím,“ říkal přesto panu komořímu, „věřím v&nbsp;klíč od vrat a&nbsp;vůbec ve všechny klíčové duchy právě tak pevně, jako věřím v&nbsp;novou odnož vědy, která se nyní začíná prosazovat. Mám na mysli tančící stoly a&nbsp;duchy ve starém i&nbsp;novém nábytku. Slyšel jste už o&nbsp;tom? Já ano! A&nbsp;pochyboval jsem, však víte, že jsem pochybovač, ale obrátil jsem, když jsem si přečetl v&nbsp;důvěryhodném zahraničním listě tu strašlivou historii. Považte jen, pane komoří! Ale ne, povím vám raději slovo od slova, co tam stálo psáno.</p>
			<p class="MLP-text">Dvě bystré děti viděly své rodiče probouzet ducha ve velkém jídelním stole. Když zůstaly samy, pokusily se týmž způsobem vyvolat život ve staré pohovce se zásuvkami. Život přišel, duch se probudil, ale nesnesl dětské poručníkování. Vstal, až to v&nbsp;pohovce zapraskalo, vytrhl zásuvky, položil do nich děti a&nbsp;pak pohovka letěla otevřenými dveřmi dolů po schodech a&nbsp;ven na ulici&nbsp;– až ke kanálu, kde se potopila a&nbsp;obě děti s&nbsp;ní.</p>
			<p class="MLP-text">Malé mrtvolky se dostaly do křesťanské země, ale pohovka byla přinesena před soud, odsouzena pro vraždu dětí a&nbsp;za živa upálena na náměstí. To jsem doopravdy četl,“ řekl lékárník. „Četl jsem to v&nbsp;zahraničním časopise, nevymyslel jsem si to. Ale klíč mě také upoutal! Přímo mne fascinuje. Přísahám slavnostně!“</p>
			<p class="MLP-text">Komořímu nedošlo, že mladíkova historka není ničím jiným než neomaleným žertem. Usoudil pouze, že nikdy neměl hovořit o&nbsp;klíči s&nbsp;někým tak „klíčově hloupým“, a&nbsp;raději už jen sám pokračoval v&nbsp;klíčovém umění.</p>
			<p class="MLP-text">A&nbsp;klíč byl jeho zábavou a&nbsp;zdrojem chytrosti.</p>
			<p class="MLP-text">Jednoho večera, právě když se chystal do postele a&nbsp;stál napůl odstrojen ve svém pokoji, kdosi zaklepal v&nbsp;chodbě na dveře. To výčepník přicházel tak pozdě a&nbsp;také napůl svlečen. Ale napadla jej, jak říkal, myšlenka, jež mu nedala usnout:</p>
			<p class="MLP-text">„Musím s&nbsp;vámi mluvit o&nbsp;svojí dceři Lottě-Lence. Je hezká, konfirmovaná a&nbsp;rád bych ji provdal!“</p>
			<p class="MLP-text">„Nejsem ještě vdovec!“ odtušil komoří s&nbsp;úsměvem, „ani nemám syna, kterého bych jí mohl nabídnout.“</p>
			<p class="MLP-text">„Nerozumíte mi, komoří!“ pravil výčepník. „Hraje na klavír, zpívá, jistě je to slyšet až sem nahoru. Ani já nevím všechno, nač si to děvče vzpomene. Umí s&nbsp;každým pohovořit. Je stvořena pro divadlo&nbsp;– což je dobrá cesta pro řádné dívky z&nbsp;dobré rodiny, mohou se provdat za hrabata, ale na to nemyslím ani já, ani Lotta-Lenka. Také zpívat dovede a&nbsp;hrát na klavír! Zašel jsem s&nbsp;ní nedávno do pěvecké školy. Předvedla, co umí, ale nemá, čemu říkám, pivní bas u&nbsp;žen, ani nedosáhne kanářího křiku v&nbsp;nejvyšších tónech, jak to nyní žádají od zpěvaček, i&nbsp;radili jí, aby toho nechala. Nu, říkal jsem si, nemůže-li z&nbsp;ní být zpěvačka, může ještě vždycky být herečka, k&nbsp;tomu je zapotřebí jen výřečnosti. A&nbsp;dnes jsem o&nbsp;tom mluvil s&nbsp;inspicientem, jak člověku, který se v&nbsp;tom vyzná, říkají.</p>
			<p class="MLP-text">‚Je sečtělá?‘ ptal se.</p>
			<p class="MLP-text">‚Ne,‘ řekl jsem, ‚naprosto ne!‘</p>
			<p class="MLP-text">‚Bez sečtělosti se umělkyně neobejde!‘ řekl a&nbsp;já na to, že tu není těžké nabýt, a&nbsp;šel jsem domů. Může přece chodit do knihovny a&nbsp;přečíst, co tam mají, myslel jsem si. Ale jak tak dnes večer sedím a&nbsp;odstrojuji se, napadne mě: K&nbsp;čemu platit za knihy, když si je můžeš vypůjčit… Komoří má plno knih, ať si přečte ty. To je čtení dost&nbsp;– a&nbsp;navíc zadarmo!“</p>
			<p class="MLP-text">„Lotta-Lenka je dobré děvče!“ prohlásil komoří. „Hezké děvče! Knihy ke čtení dostane. Ale má i&nbsp;to, čemu říkáme nadání či talent? A&nbsp;je, což má nemenší důležitost, dítětem štěstěny?“</p>
			<p class="MLP-text">„Vyhrála dvakrát ve věcné loterii,“ řekl výčepník. „Jednou vyhrála skříň a&nbsp;jednou šest párů prostěradel. To nazývám štěstím, takže to ona má!“</p>
			<p class="MLP-text">„Zeptám se klíče!“ kývl hlavou komoří.</p>
			<p class="MLP-text">Pověsil klíč na svůj pravý ukazováček a&nbsp;na výčepníkův pravý ukazováček, aby se klíč otáčel a&nbsp;odpovídal písmeno za písmenem. A&nbsp;klíč řekl:</p>
			<p class="MLP-text">„Vítězství a&nbsp;štěstí!“</p>
			<p class="MLP-text">Tak byla budoucnost Lotty-Lenky určena.</p>
			<p class="MLP-text">Komoří jí hned poslal dvě knihy ke čtení&nbsp;– Dyveke a&nbsp;Kniggovo Obcování s&nbsp;lidmi&nbsp;– a&nbsp;ten večer byl také začátkem jakési bližší známosti mezi Lottou-Lenkou a&nbsp;rodinou komořího.</p>
			<p class="MLP-text">Často chodívala nahoru a&nbsp;komoří shledával, že je to nadmíru rozumná dívka. Věřila v&nbsp;něj i&nbsp;v&nbsp;klíč. Paní komoří zase viděla v&nbsp;prostomyslnosti, jež v&nbsp;každém okamžiku prozrazovala její velikou nevědomost, cosi dětsky nevinného. Manželé na ni zkrátka měli svůj názor a&nbsp;ona zase na ně.</p>
			<p class="MLP-text">„Voní to u&nbsp;nich tak příjemně!“ říkala Lotta-Lenka.</p>
			<p class="MLP-text">A&nbsp;měla na mysli vůni míšeňských jablíček, jichž paní komoří rozložila na chodbě celou nůši, ale také vůni růží a&nbsp;levandulí, jež se linula všemi místnostmi.</p>
			<p class="MLP-text">„To je cosi tak jemného!“ vzdychala Lotta-Lenka a&nbsp;její oči se přitom kochaly pohledem na množství krásných květin, které byly u&nbsp;paní komoří stále k&nbsp;vidění. Zázračně jí uprostřed zimy kvetla i&nbsp;třešňová větévka poté, co bezlisté větve postavila do vody v&nbsp;teplé světnici.</p>
			<p class="MLP-text">„Myslela bys, že život vymizel z&nbsp;nahých větví, ale pohleď, jak vstávají z&nbsp;mrtvých.“</p>
			<p class="MLP-text">„To by mě nenapadlo!“ žasla Lotta-Lenka. „Příroda je tak rozkošná!“</p>
			<p class="MLP-text">A&nbsp;komoří dal dívce nahlédnout do své „klíčové knihy“, v&nbsp;níž byly popsány všechny zajímavé věci, které klíč pověděl. Dokonce tam bylo i&nbsp;o&nbsp;polovině jablkového koláče, který zmizel z&nbsp;police právě toho večera, kdy přišel ke služce na návštěvu její milý, a&nbsp;komoří se zeptal svého klíče:</p>
			<p class="MLP-text">„Kdo snědl koláč&nbsp;– kočka, nebo amant?“</p>
			<p class="MLP-text">A&nbsp;klíč odvětil:</p>
			<p class="MLP-text">„Amant!“</p>
			<p class="MLP-text">Komoří si to myslel, ještě než se otázal, a&nbsp;služka se přiznala. Ten zatracený klíč věděl všechno.</p>
			<p class="MLP-text">„Není to zhola nic mimořádného!“ podotkl komoří. „Jen klíč, klíč! O&nbsp;Lottě-Lence řekl: ‚Vítězství a&nbsp;štěstí!‘ A&nbsp;uvidíte! Ručím za to.“</p>
			<p class="MLP-text">„Toť rozkošné!“ pravila Lotta-Lenka.</p>
			<p class="MLP-text">Paní komoří nebyla tak plná důvěry, ale nevyslovila pochybnosti v&nbsp;přítomnosti svého muže.</p>
			<p class="MLP-text">Teprve později svěřila Lottě-Lence, že měl komoří jako mladý také vlohy pro divadlo. Kdyby jej tehdy někdo trochu postrčil, jistě by z&nbsp;něj byl herec, ale rodina pro to neměla pochopení. Scéna ho ovšem nepřestala lákat, a&nbsp;aby se tam dostal, napsal divadelní kus.</p>
			<p class="MLP-text">„Svěřuji vám to velké tajemství, Lotto-Lenko. Kus nebyl špatný, byl přijat v&nbsp;Královském divadle, ale poté vypískán. Dál už o&nbsp;něm nebylo slyšet. Přesto jsem z&nbsp;toho měla radost. Jsem přece jeho žena! Nyní půjdete toutéž cestou&nbsp;– přeji vám všechno dobré, ale nevěřím, že to půjde, nevěřím v&nbsp;klíč!“</p>
			<p class="MLP-text">Lotta-Lenka však v&nbsp;něj nepřestala věřit a&nbsp;v&nbsp;té víře se dál stýkala s&nbsp;komořím, jejich srdce si rozuměla ve vší počestnosti.</p>
			<p class="MLP-text">Toho, ale i&nbsp;jiných ctností si u&nbsp;dívky paní komoří cenila. Uměla vařit hladký škrob z&nbsp;brambor, šít hedvábné rukavice ze starých punčoch, potahovat svoje saténové botky, a&nbsp;to nemluvíme o&nbsp;tom, jak dobře a&nbsp;levně dovedla nakupovat i&nbsp;věci nové. Měla zkrátka to, čemu hokynář říkal: „Haléře v&nbsp;zásuvce a&nbsp;obligace v&nbsp;pokladně.“</p>
			<p class="MLP-text">I přišlo paní komoří na mysl, že by to byla vhodná známost pro lékárníka. Ale neřekla to nahlas, ba ani nedovolila klíči, aby to vyslovil, ačkoli se měl lékárník záhy usadit a&nbsp;mít svoji lékárnu v&nbsp;jednom z&nbsp;největších měst v&nbsp;okolí.</p>
			<p class="MLP-text">Lotta-Lenka zatím četla kolem dokola Dyveke a&nbsp;Kniggovo Obcování s&nbsp;lidmi. Ponechala si obě knihy dva roky a&nbsp;z&nbsp;Dyveke znala zpaměti všechny úlohy, i&nbsp;když tušíte, že vystupovat chtěla jenom v&nbsp;jedné. Ovšem rozhodně ne v&nbsp;hlavním městě, kde je tak mnoho závisti a&nbsp;kde ji nechtěli! Přála si začít svoji uměleckou dráhu, jak to komoří nazýval, v&nbsp;jednom z&nbsp;větších provinciálních center a&nbsp;shodou náhod to mělo být právě tam, kde se stal nejmladším městským apatykářem blízký příbuzný paní komoří.</p>
			<p class="MLP-text">A&nbsp;dlouho očekávaný večer nastal. Večer, kdy měla Lotta-Lenka vystoupit, zvítězit a&nbsp;dosáhnout štěstí, jak klíč předpověděl. Pan komoří však chyběl. Musel zůstat v&nbsp;posteli a&nbsp;dostávat teplé obklady a&nbsp;heřmánek. Obklady kolem těla a&nbsp;heřmánek do těla.</p>
			<p class="MLP-text">Komořích tedy nebyli přítomni představení Dyveke, ale lékárník si to nenechal ujít a&nbsp;napsal o&nbsp;tom své příbuzné:</p>
			<p class="MLP-text">„Úloha Dyveky byla nejlepší! Kdyby ležel klíč komořího v&nbsp;mé kapse, byl bych jej vyndal a&nbsp;hvízdal na něj. To by zasloužil on a&nbsp;i&nbsp;klíč, který tak hanebně a&nbsp;výsměšně sliboval: ‚Vítězství a&nbsp;štěstí!‘“</p>
			<p class="MLP-text">Komoří odstrčil list:</p>
			<p class="MLP-text">„To všechno je jenom hrubá zlomyslnost! Nenávist ke klíči přenesená na nevinnou dívku.“</p>
			<p class="MLP-text">A&nbsp;jakmile vstal z&nbsp;postele a&nbsp;byl zase člověkem, poslal malý, ale jedovatý list lékárníkovi, který ovšem odpověděl, jako by dopis komořího nebyl ničím jiným než pouhým žertem. Děkoval za něj, jakož i&nbsp;za každý budoucí laskavý příspěvek k&nbsp;rozpoznání nezměřitelné ceny i&nbsp;významu klíče a&nbsp;kromě toho svěřoval komořímu, že mimo svoji lékárenskou činnost píše velký klíčový román, jehož všechny postavy jsou klíče, nikdo jiný&nbsp;– jenom a&nbsp;pouze klíče.</p>
			<p class="MLP-text">„Klíč od vrat“ je postavou titulní a&nbsp;klíč komořího, obdařený proroc­kými a&nbsp;dalekovidnými schopnostmi, byl lékárníkovi vzorem. Okolo něj se točí ostatní klíče&nbsp;– prastarý klíč, který zná lesk a&nbsp;slavnosti u&nbsp;dvora, klíč od hodin, malý a&nbsp;jemný, k&nbsp;mání za čtyři haléře u&nbsp;železáře, klíč od kostelní lavice, který se počítá mezi duchovenstvo, neboť když tkvěl jednou přes noc v&nbsp;klíčové dírce u&nbsp;kostelních vrat, viděl duchy. Rovněž klíče od spižírny, dřevníku a&nbsp;vinného sklepa se v&nbsp;románu snaží, aby klíč od vrat co nejvíce vynikl. Sluneční paprsky jej ozařují, takže vypadá, jako by byl stříbrný, a&nbsp;vítr, duch světa, do něho vjíždí, až hvízdá. Klíč všech klíčů, bývalý komořího klíč od vrat, je nyní klíčem od samotné brány nebeské, je klíčem papežským, a&nbsp;tedy neomylným!</p>
			<p class="MLP-text">„Nová zlomyslnost!“ usykl komoří. „Pyramidální zlomyslnost!“</p>
			<p class="MLP-text">Od té doby se s&nbsp;lékárníkem neviděl, až o&nbsp;pohřbu paní komoří, která jako první odešla na pravdu Boží. Dům byl plný smutku a&nbsp;hoře. I&nbsp;třešňové větévky ve váze truchlily, až uschly. Bez její starostlivé péče nenasadily čerstvé pupeny a&nbsp;květy.</p>
			<p class="MLP-text">A&nbsp;nebyl čas ani na hádky a&nbsp;sváry, i&nbsp;šli tedy komoří a&nbsp;lékárník za rakví vedle sebe jako dva nejbližší příbuzní&nbsp;– poté, co Lotta-Lenka ovázala komořího klobouk černým závojem.</p>
			<p class="MLP-text">Už drahný čas byla zase doma, dávno, vítězství ani štěstí se na umělecké dráze nedočkala. Ale obojí mohlo ještě přijít, Lotta-Lenka měla budoucnost. Klíč to řekl a&nbsp;i komoří to řekl.</p>
			<p class="MLP-text">Přicházela k&nbsp;němu nahoru, a&nbsp;mluvili-li o&nbsp;mrtvé, plakala, když hovořili o&nbsp;umění, byla Lotta-Lenka silná.</p>
			<p class="MLP-text">„Divadelní život je krásný!“ říkala. „Ale je tam také mnoho lehkomyslnosti a&nbsp;závisti. Půjdu raději svojí cestou. Nejdřív já sama, potom umění!“</p>
			<p class="MLP-text">Knigge měl pravdu ve své kapitole o&nbsp;hercích, to uznávala. Klíč nemluvil pravdu. Ale o&nbsp;tom s&nbsp;komořím nehovořila. Vlastně měla klíč docela ráda. Pokládala mu otázky a&nbsp;komoří se staral, aby odpovídal.</p>
			<p class="MLP-text">Minul rok, opět spolu trávili večer plný zvláštního rozpoložení a&nbsp;tu se pro změnu komoří otázal klíče:</p>
			<p class="MLP-text">„Ožením se ještě? A&nbsp;pokud ano, tak s&nbsp;kým?“</p>
			<p class="MLP-text">A&nbsp;protože zde nebyl nikdo, kdo by klíč postrčil, strčil do klíče sám a&nbsp;ten odvětil:</p>
			<p class="MLP-text">„S&nbsp;Lottou-Lenkou!“</p>
			<p class="MLP-text">Tak se Lotta-Lenka stala paní komoří.</p>
			<p class="MLP-text">„Vítězství a&nbsp;štěstí!“ Dvě slova, která byla již dříve řečena&nbsp;– klíčem od vrat.</p>
<p class="MLP-text">&nbsp;</p>
			<div class="footnotes">
				<div class="footnote">
					<p class="MLP-pozn-pod-carou"><a id="footnote-3409-24" class="footnote-anchor" href="#footnote-3409-24-backlink">24</a>  Kodaňský zábavní park. <span class="MLP-znak-kurziva-9b char-style-override-2">Pozn. red.</span></p>
				</div>
			</div>
		</div>
</body>
</html>