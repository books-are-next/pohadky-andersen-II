<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Něco">
    <meta name="apple-mobile-web-app-capable" content="yes">
    <title>Něco • Pohádky II</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./pohadky_ii_022.html">
    <link rel="next" href="./pohadky_ii_024.html">
    <meta name="nb-order" content="19">
    <link rel="self" href="pohadky_ii_023.html">
    <meta name="nb-identifier" content="andersen-pohadky-ii-fe717f9">
    <meta name="nb-role" content="chapter">
  </head>
  <body data-nb-words="2009" data-nb-chars="11335" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./pohadky_ii_022.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="4"><span class="idea" data-nb-ref-number="1" id="idea1" data-nb-words="1" data-nb-chars="4">Něco</span></h1>
        <p class="chunk" data-nb-ref-number="2" data-nb-words="13" data-nb-chars="75"><span class="idea" data-nb-ref-number="2" id="idea2" data-nb-words="13" data-nb-chars="75">„Chci něčím být! Chci být ve&nbsp;světě užitečný,“ řekl nejstarší z&nbsp;pěti bratří.</span></p>
        <p class="chunk" data-nb-ref-number="3" data-nb-words="32" data-nb-chars="178"><span class="idea" data-nb-ref-number="3" id="idea3" data-nb-words="32" data-nb-chars="178">„A&nbsp;byť bych nedosáhl významného postavení, jen když bude to, co&nbsp;dělám, k&nbsp;něčemu dobré. Mohl bych vyrábět cihly, bez těch se&nbsp;nelze obejít! Z&nbsp;toho by&nbsp;přece mělo mnoho lidí užitek!“</span></p>
        <p class="chunk" data-nb-ref-number="4" data-nb-words="70" data-nb-chars="380"><span class="idea" data-nb-ref-number="4" id="idea4" data-nb-words="70" data-nb-chars="380">„Ale jinak to&nbsp;není nic moc!“ řekl druhý bratr. „To, o&nbsp;čem mluvíš, je&nbsp;řemeslná práce, může ji&nbsp;za&nbsp;tebe vykonat stroj. Já&nbsp;se&nbsp;raději stanu zedníkem. To&nbsp;je&nbsp;onačejší povolání! Jako příslušník cechu budu mít svůj odznak a&nbsp;svůj dům. A&nbsp;půjde-li všechno dobře, budu mít i&nbsp;pomocníky, budou mne nazývat mistrem a&nbsp;moje žena bude paní mistrovou. To&nbsp;už&nbsp;je&nbsp;přece jenom něco, tím stojí za&nbsp;to&nbsp;být!“</span></p>
        <p class="chunk" data-nb-ref-number="5" data-nb-words="155" data-nb-chars="899"><span class="idea" data-nb-ref-number="5" id="idea5" data-nb-words="155" data-nb-chars="899">„To není docela nic!“ namítl třetí bratr. „Jako zedník jsi zcela mimo honoraci města! Můžeš být hodný muž, ale jako mistr patříš k&nbsp;těm, kdo jsou nazýváni ‚obyčejnými‘. Já&nbsp;mám v&nbsp;plánu něco lepšího! Stanu se&nbsp;stavitelem. Musím ovšem začít od&nbsp;píky. Abych se&nbsp;vyjádřil přesně, musím začít jako tesařský učeň a&nbsp;nosit na&nbsp;hlavě čepici, třebaže jsem zvyklý vycházet v&nbsp;hedvábném klobouku. Budu také muset běhat tovaryšům pro pivo i&nbsp;kořalku a&nbsp;bude mi&nbsp;nepříjemné, že&nbsp;mi&nbsp;tykají. Ale budu si&nbsp;říkat, že&nbsp;to&nbsp;je&nbsp;všechno maškaráda jen pro tenhle maškarní ples, a&nbsp;zítra&nbsp;– tedy, až&nbsp;budu tovaryšem&nbsp;– mne všichni nechají jít mou cestou! Vstoupím do&nbsp;akademie, naučím se&nbsp;kreslit a&nbsp;budou mne titulovat: ‚Pane architekte.‘ Ale mohu se&nbsp;stát i&nbsp;‚vysokoblahorodím‘ a&nbsp;‚veleurozeností‘, dokonce mohu mít ještě něco před tím a&nbsp;za tím. Budu stavět jako ostatní přede mnou! To&nbsp;je&nbsp;doopravdy něco, nač můžeš spoléhat! Ano, to&nbsp;už&nbsp;je&nbsp;něco!“</span></p>
        <p class="chunk" data-nb-ref-number="6" data-nb-words="57" data-nb-chars="367"><span class="idea" data-nb-ref-number="6" id="idea6" data-nb-words="57" data-nb-chars="367">„Pouhé stavění by&nbsp;mne neuspokojilo!“ pravil čtvrtý bratr. „Nechci pracovat podle šablony, nechci být něčí kopií, chci být znamenitějším mužem nežli vy&nbsp;všichni dohromady! Vytvořím nový sloh, dám stavbě myšlenku, která bude přiměřena podnebí a&nbsp;materiálu té&nbsp;země, národnosti té&nbsp;země, vývoji naší doby. Jak se&nbsp;říká, bude mít o&nbsp;jedno poschodí víc&nbsp;– svého vlastního génia!“</span></p>
        <p class="chunk" data-nb-ref-number="7" data-nb-words="105" data-nb-chars="546"><span class="idea" data-nb-ref-number="7" id="idea7" data-nb-words="105" data-nb-chars="546">„Ale co&nbsp;když se&nbsp;podnebí a&nbsp;materiál nebudou k&nbsp;sobě hodit?“ řekl pátý bratr. „To by&nbsp;bylo zlé, poněvadž to&nbsp;mívá velký vliv! Národnost ve&nbsp;své vnější podobě může být jenom na&nbsp;efekt a&nbsp;rovněž vývoj naší doby tě&nbsp;třeba svede na&nbsp;scestí, jak se&nbsp;často mládí stává. Soudím, že&nbsp;jeden každý z&nbsp;vás bude k&nbsp;ničemu, ačkoli věříte v&nbsp;opak! Ale dělejte si, jak chcete. Sděluji vám pouze, že&nbsp;se&nbsp;s&nbsp;nikým z&nbsp;vás neztotožňuji, nehodlám dělat víc než stát mimo a&nbsp;pozorovat, jak vy&nbsp;pořídíte! Je&nbsp;cosi bláznivého v&nbsp;každé věci a&nbsp;já to&nbsp;budu odkrývat a&nbsp;hovořit o&nbsp;tom. To&nbsp;je&nbsp;něco!“</span></p>
        <p class="chunk" data-nb-ref-number="8" data-nb-words="8" data-nb-chars="39"><span class="idea" data-nb-ref-number="8" id="idea8" data-nb-words="8" data-nb-chars="39">Dělal, jak pravil, a&nbsp;lidé o&nbsp;něm říkali:</span></p>
        <p class="chunk" data-nb-ref-number="9" data-nb-words="12" data-nb-chars="62"><span class="idea" data-nb-ref-number="9" id="idea9" data-nb-words="12" data-nb-chars="62">„Něco v&nbsp;něm docela jistě je! Má&nbsp;dobrou hlavu! Ale nedělá nic!“</span></p>
        <p class="chunk" data-nb-ref-number="10" data-nb-words="20" data-nb-chars="110"><span class="idea" data-nb-ref-number="10" id="idea10" data-nb-words="20" data-nb-chars="110">Jenže tím byl právě něčím. Vidíš, to&nbsp;byla jenom malá povídka, ale přesto bude bez konce, dokud svět bude stát.</span></p>
        <p class="chunk" data-nb-ref-number="11" data-nb-words="15" data-nb-chars="77"><span class="idea" data-nb-ref-number="11" id="idea11" data-nb-words="15" data-nb-chars="77">„Ale copak nebylo nic s&nbsp;těmi ostatními bratry? To&nbsp;by&nbsp;pak bylo skoro o&nbsp;ničem!“</span></p>
        <p class="chunk" data-nb-ref-number="12" data-nb-words="9" data-nb-chars="54"><span class="idea" data-nb-ref-number="12" id="idea12" data-nb-words="9" data-nb-chars="54">Tak dobře, poslouchej dál, je&nbsp;toho ještě celá pohádka!</span></p>
        <p class="chunk" data-nb-ref-number="13" data-nb-words="68" data-nb-chars="430"><span class="idea" data-nb-ref-number="13" id="idea13" data-nb-words="68" data-nb-chars="430">Nejstarší bratr, ten, který dělal cihly, zpozoroval, že&nbsp;se&nbsp;z&nbsp;každého hotového kusu skutálel malý haléř. Sice jenom měděný, ale mnoho měďáčků položených na&nbsp;sebe se&nbsp;proměnilo v&nbsp;lesklý zlaťák, a&nbsp;kdykoli jím zaklepal u&nbsp;pekaře, řezníka, krejčího i&nbsp;mnoha dalších lidí, hned se&nbsp;dveře otevřely a&nbsp;obdržel, co&nbsp;potřeboval. Hleď, to&nbsp;mu&nbsp;daly cihly. Některé se, pravda, rozpadly, jiné popraskaly, ale nakonec přece jen všechny našly upotřebení.</span></p>
        <p class="chunk" data-nb-ref-number="14" data-nb-words="110" data-nb-chars="643"><span class="idea" data-nb-ref-number="14" id="idea14" data-nb-words="110" data-nb-chars="643">Na&nbsp;hrázi u&nbsp;moře žila chudá žena, která ze&nbsp;všeho nejvíc toužila po&nbsp;vlastním domku. I&nbsp;dostala všechny ty&nbsp;cihlové úlomky a&nbsp;kromě toho i&nbsp;nějaké cihly celé, neboť nejstarší bratr měl dobré srdce, třebaže jeho povoláním byla jenom obyčejná práce. Tím způsobem si&nbsp;chudá Markéta postavila chalupu. Uzoučkou sice, s&nbsp;jedním oknem nakřivo a&nbsp;dveřmi příliš nízkými. Také střecha mohla být lépe položena, ale přístřeší i&nbsp;ochranu přece jen dávala a&nbsp;bylo ji&nbsp;vidět zdaleka. I&nbsp;z&nbsp;moře, jež se&nbsp;tříštilo v&nbsp;těsné blízkosti takovou silou, že&nbsp;slané kapky stříkaly až&nbsp;na&nbsp;došky, ale chaloupka pořád stála, dokonce i&nbsp;když byl již mrtev ten, z&nbsp;jehož cihel byla zhotovena.</span></p>
        <p class="chunk" data-nb-ref-number="15" data-nb-words="29" data-nb-chars="176"><span class="idea" data-nb-ref-number="15" id="idea15" data-nb-words="29" data-nb-chars="176">Druhý bratr, ten, pane, dovedl stavět jinak než chudá Markéta. A&nbsp;není divu, však se&nbsp;tomu vyučil. Když odevzdal mistrovský kus, svázal si&nbsp;raneček a&nbsp;zazpíval si&nbsp;píseň řemeslníků:</span></p>
        <blockquote class="chunk" data-nb-ref-number="16" data-nb-words="41" data-nb-chars="199">
          <p><span class="idea" data-nb-ref-number="16" id="idea16" data-nb-words="6" data-nb-chars="33">„Hoj, vesel jdu, dokud jsem mlád,<br></span>
            <span class="idea" data-nb-ref-number="17" id="idea17" data-nb-words="6" data-nb-chars="22">a&nbsp;domov můj je&nbsp;v&nbsp;poli.<br></span>
            <span class="idea" data-nb-ref-number="18" id="idea18" data-nb-words="5" data-nb-chars="24">Mé&nbsp;řemeslo je&nbsp;můj poklad<br></span>
            <span class="idea" data-nb-ref-number="19" id="idea19" data-nb-words="4" data-nb-chars="23">a&nbsp;šťasten jsem kdekoli,<br></span>
            <span class="idea" data-nb-ref-number="20" id="idea20" data-nb-words="7" data-nb-chars="30">kde v&nbsp;dáli tě&nbsp;zřím, vlasti má,<br></span>
            <span class="idea" data-nb-ref-number="21" id="idea21" data-nb-words="4" data-nb-chars="20">a&nbsp;dívku svoji vidím.<br></span>
            <span class="idea" data-nb-ref-number="22" id="idea22" data-nb-words="4" data-nb-chars="21">Kde ona kyne líbezná,<br></span>
            <span class="idea" data-nb-ref-number="23" id="idea23" data-nb-words="5" data-nb-chars="26">tam domov svůj si&nbsp;zřídím!“</span>
          </p>
        </blockquote>
        <p class="chunk" data-nb-ref-number="17" data-nb-words="44" data-nb-chars="226"><span class="idea" data-nb-ref-number="24" id="idea24" data-nb-words="44" data-nb-chars="226">A&nbsp;taky si&nbsp;jej zřídil. Ve&nbsp;městě se&nbsp;poté, co&nbsp;se&nbsp;vrátil z&nbsp;cest, stal mistrem, stavěl jeden dům vedle druhého, a&nbsp;když jich už&nbsp;byla celá ulice a&nbsp;dodávala městu pěkného vzhledu&nbsp;– tu&nbsp;další domy v&nbsp;ní začaly stavět jeho vlastní obydlí.</span></p>
        <p class="chunk" data-nb-ref-number="18" data-nb-words="19" data-nb-chars="99"><span class="idea" data-nb-ref-number="25" id="idea25" data-nb-words="19" data-nb-chars="99">Ptáš se, jak mohly domy stavět? Inu, jdi a&nbsp;zeptej se&nbsp;jich, ony ti&nbsp;sice neodpovědí, ale lidé řeknou:</span></p>
        <p class="chunk" data-nb-ref-number="19" data-nb-words="7" data-nb-chars="41"><span class="idea" data-nb-ref-number="26" id="idea26" data-nb-words="7" data-nb-chars="41">„Opravdu mu&nbsp;ta&nbsp;ulice postavila jeho dům!“</span></p>
        <p class="chunk" data-nb-ref-number="20" data-nb-words="38" data-nb-chars="220"><span class="idea" data-nb-ref-number="27" id="idea27" data-nb-words="38" data-nb-chars="220">Jenom malý a&nbsp;s&nbsp;hliněnou podlahou, ale když si&nbsp;na&nbsp;ní&nbsp;zatančil se&nbsp;svou nevěstou, uhladila se, jako by&nbsp;byla navoskovaná, a&nbsp;z&nbsp;každého kamene ve&nbsp;zdi vyrazil květ, takže stěny vypadaly, jako by&nbsp;byly potažené drahým čalouněním.</span></p>
        <p class="chunk" data-nb-ref-number="21" data-nb-words="19" data-nb-chars="112"><span class="idea" data-nb-ref-number="28" id="idea28" data-nb-words="19" data-nb-chars="112">Byl to&nbsp;rozkošný domek a&nbsp;v&nbsp;něm šťastní manželé. Cechovní prapor vlál venku a&nbsp;tovaryši i&nbsp;učedníci volali: „Sláva!“</span></p>
        <p class="chunk" data-nb-ref-number="22" data-nb-words="4" data-nb-chars="18"><span class="idea" data-nb-ref-number="29" id="idea29" data-nb-words="4" data-nb-chars="18">Ano, to&nbsp;bylo něco!</span></p>
        <p class="chunk" data-nb-ref-number="23" data-nb-words="10" data-nb-chars="50"><span class="idea" data-nb-ref-number="30" id="idea30" data-nb-words="10" data-nb-chars="50">Potom ale jejich mistr zemřel a&nbsp;to bylo také něco.</span></p>
        <p class="chunk" data-nb-ref-number="24" data-nb-words="49" data-nb-chars="283"><span class="idea" data-nb-ref-number="31" id="idea31" data-nb-words="49" data-nb-chars="283">Třetí bratr&nbsp;– ten, který byl nejdřív tesařským učněm a&nbsp;běhal v&nbsp;čepici pro všechno, ale potom byl v&nbsp;akademii a&nbsp;stal se&nbsp;architektem&nbsp;– si&nbsp;rovněž postavil dům. Ale protože se&nbsp;také stal „vysokoblahorodím“ a&nbsp;„veleurozeností“, byl jeho dům nejkrásnější v&nbsp;ulici a&nbsp;ulice po&nbsp;něm dostala jméno.</span></p>
        <p class="chunk" data-nb-ref-number="25" data-nb-words="55" data-nb-chars="299"><span class="idea" data-nb-ref-number="32" id="idea32" data-nb-words="55" data-nb-chars="299">To&nbsp;už&nbsp;bylo vážně něco a&nbsp;on byl někdo. Dokonce získal i&nbsp;ten dlouhý titul vpředu i&nbsp;vzadu. Jeho děti byly nazývány vznešenými dětmi, a&nbsp;když zemřel, byla vdova po&nbsp;něm urozenou vdovou. Jeho jméno stálo navždy na&nbsp;rohu ulice, lidé je&nbsp;v&nbsp;souvislosti s&nbsp;onou ulicí neustále vyslovovali&nbsp;– a&nbsp;to bylo teprve něco!</span></p>
        <p class="chunk" data-nb-ref-number="26" data-nb-words="34" data-nb-chars="195"><span class="idea" data-nb-ref-number="33" id="idea33" data-nb-words="34" data-nb-chars="195">Čtvrtý bratr, ten, který chtěl vynalézt něco nového, něco velkého, co&nbsp;by&nbsp;mělo svého vlastního génia, vskutku postavil jedno poschodí navíc, ale to&nbsp;se&nbsp;pod ním probořilo a&nbsp;on spadl a&nbsp;zlomil si&nbsp;vaz.</span></p>
        <p class="chunk" data-nb-ref-number="27" data-nb-words="111" data-nb-chars="626"><span class="idea" data-nb-ref-number="34" id="idea34" data-nb-words="111" data-nb-chars="626">Avšak dostalo se&nbsp;mu&nbsp;krásného pohřbu. S&nbsp;prapory a&nbsp;hudbou, oznámením v&nbsp;novinách, květinami na&nbsp;pohřebním voze i&nbsp;na dláždění. Nad jeho rakví byly prosloveny tři pohřební řeči, jedna delší nežli druhá, a&nbsp;to by&nbsp;ho&nbsp;bylo jistě potěšilo, neboť mu&nbsp;dělalo velkou radost, když se&nbsp;o&nbsp;něm hovořilo. Rovněž mu&nbsp;vystavěli na&nbsp;hrobě pomník&nbsp;– sice pouze o&nbsp;jednom poschodí, ale i&nbsp;to přece jenom bylo něco! Nicméně byl mrtev jako tři starší bratři, přežil jenom nejmladší, ten, jenž všechny posuzoval. A&nbsp;to bylo dobře, neboť tím měl poslední slovo&nbsp;– a&nbsp;mít poslední slovo pro něj bylo vždy velmi důležité. Vždyť byl chytrá hlava, jak se&nbsp;o&nbsp;něm říkalo.</span></p>
        <p class="chunk" data-nb-ref-number="28" data-nb-words="13" data-nb-chars="67"><span class="idea" data-nb-ref-number="35" id="idea35" data-nb-words="13" data-nb-chars="67">Ale udeřila také jeho hodina, i&nbsp;on zemřel a&nbsp;přišel k&nbsp;nebeské bráně.</span></p>
        <p class="chunk" data-nb-ref-number="29" data-nb-words="29" data-nb-chars="153"><span class="idea" data-nb-ref-number="36" id="idea36" data-nb-words="29" data-nb-chars="153">A&nbsp;protože tam přicházejí duše vždy po&nbsp;dvou, stál tam společně s&nbsp;jinou duší, která by&nbsp;rovněž ráda dovnitř, a&nbsp;byla to&nbsp;duše chudé Markétky z&nbsp;domku na&nbsp;hrázi.</span></p>
        <p class="chunk" data-nb-ref-number="30" data-nb-words="27" data-nb-chars="141"><span class="idea" data-nb-ref-number="37" id="idea37" data-nb-words="27" data-nb-chars="141">„To asi proto, abychom se&nbsp;hodně lišili, dostal jsem se&nbsp;sem v&nbsp;tutéž dobu jako tato ubohá duše!“ broukl k&nbsp;sobě nejmladší bratr a&nbsp;pak se&nbsp;otázal:</span></p>
        <p class="chunk" data-nb-ref-number="31" data-nb-words="6" data-nb-chars="40"><span class="idea" data-nb-ref-number="38" id="idea38" data-nb-words="6" data-nb-chars="40">„Kdopak jsi, matko? Chceš také dovnitř?“</span></p>
        <p class="chunk" data-nb-ref-number="32" data-nb-words="19" data-nb-chars="103"><span class="idea" data-nb-ref-number="39" id="idea39" data-nb-words="19" data-nb-chars="103">Stará žena se&nbsp;poklonila, jak nejlépe uměla, neboť myslela, že&nbsp;to&nbsp;s&nbsp;ní hovoří sám svatý Petr, a&nbsp;pravila:</span></p>
        <p class="chunk" data-nb-ref-number="33" data-nb-words="17" data-nb-chars="100"><span class="idea" data-nb-ref-number="40" id="idea40" data-nb-words="17" data-nb-chars="100">„Jsem jen chudá, prostá žena, nemám ani rodinu! ‚Stará Markéta‘ mi&nbsp;říkají&nbsp;– ‚z chaloupky na&nbsp;hrázi!‘“</span></p>
        <p class="chunk" data-nb-ref-number="34" data-nb-words="7" data-nb-chars="37"><span class="idea" data-nb-ref-number="41" id="idea41" data-nb-words="7" data-nb-chars="37">„Tak, a&nbsp;copak jsi vykonala tam dole?“</span></p>
        <p class="chunk" data-nb-ref-number="35" data-nb-words="20" data-nb-chars="119"><span class="idea" data-nb-ref-number="42" id="idea42" data-nb-words="20" data-nb-chars="119">„Myslím, že&nbsp;skoro nic. Nic, kvůli čemu bych směla vejít. Bude to&nbsp;jenom skutek veliké milosti, bude-li mi&nbsp;zde otevřeno!“</span></p>
        <p class="chunk" data-nb-ref-number="36" data-nb-words="22" data-nb-chars="117"><span class="idea" data-nb-ref-number="43" id="idea43" data-nb-words="22" data-nb-chars="117">„A&nbsp;jakpak jsi opustila náš svět?“ ptal se&nbsp;nejmladší dál, jen aby něco říkal, neboť jej nudilo pouze zde stát a&nbsp;čekat.</span></p>
        <p class="chunk" data-nb-ref-number="37" data-nb-words="27" data-nb-chars="145"><span class="idea" data-nb-ref-number="44" id="idea44" data-nb-words="27" data-nb-chars="145">Jak jsem jej opustila, to&nbsp;ani nevím. Byla jsem už&nbsp;léta nemocná a&nbsp;ubohá, nemohla jsem ani vylézt z&nbsp;postele, natož do&nbsp;zimy, která byla letos krutá.</span></p>
        <p class="chunk" data-nb-ref-number="38" data-nb-words="54" data-nb-chars="336"><span class="idea" data-nb-ref-number="45" id="idea45" data-nb-words="54" data-nb-chars="336">V&nbsp;posledních dnech nastalo sice bezvětří, ale řezavo, jak zajisté Vaše Vysokoblahorodí ví. Led se&nbsp;držel při břehu, kam jen bylo možné dohlédnout, a&nbsp;všichni lidé z&nbsp;města si&nbsp;na&nbsp;něj přicházeli zabruslit a&nbsp;zatančit, tak tomu, tuším, říkají. Nechyběla ani spousta rozličného občerstvení, hudbu a&nbsp;výskot jsem slyšela až&nbsp;ve&nbsp;své chudobné chýši.</span></p>
        <p class="chunk" data-nb-ref-number="39" data-nb-words="113" data-nb-chars="631"><span class="idea" data-nb-ref-number="46" id="idea46" data-nb-words="113" data-nb-chars="631">Jednou&nbsp;– schylovalo se&nbsp;k&nbsp;večeru, měsíc stál na&nbsp;obloze, ale ještě neměl dost sil&nbsp;– jsem se&nbsp;dívala z&nbsp;postele oknem ke&nbsp;břehu. A&nbsp;vtom vidím v&nbsp;dáli, mezi nebem a&nbsp;mořem, podivný bílý stín. Ležela jsem a&nbsp;pozorovala, jak se&nbsp;stín přibližuje, a&nbsp;sledovala jsem i&nbsp;černou skvrnu, která se&nbsp;rýsovala v&nbsp;jeho středu. Neustále se&nbsp;zvětšovala a&nbsp;já věděla, co&nbsp;to&nbsp;znamená. Na&nbsp;to&nbsp;jsem dost stará a&nbsp;zkušená, ačkoli se&nbsp;tohle znamení neobjevuje často, jenom dvakrát ve&nbsp;svém životě jsem viděla tu&nbsp;věc přicházet. Poznala jsem, o&nbsp;co jde, a&nbsp;zhrozila se. Bylo jisté, že&nbsp;lidi, kteří venku pijí, poskakují a&nbsp;jásají, překvapí strašlivá bouře s&nbsp;náhlým přívalem vody.</span></p>
        <p class="chunk" data-nb-ref-number="40" data-nb-words="84" data-nb-chars="461"><span class="idea" data-nb-ref-number="47" id="idea47" data-nb-words="84" data-nb-chars="461">Mladí a&nbsp;staří, celé město bylo venku. A&nbsp;kdo je&nbsp;má&nbsp;varovat, když nikdo z&nbsp;nich nemá zkušenost, kterou mám já? Pojal mne takový strach, tak jsem pojednou oživla, jak již dávno ne! Slezla jsem z&nbsp;postele a&nbsp;přešla k&nbsp;oknu. Dál jsem se&nbsp;nedostala. Ale okno jsem přece otevřela. Venku lidé dál poskakovali na&nbsp;ledě, viděla jsem krásné vlajky, slyšela, jak děti volají: „Hurá!“&nbsp;– a&nbsp;dívky i&nbsp;jinoši zpívají. Bylo to&nbsp;veselé, ale výše a&nbsp;výše stoupal bílý mrak s&nbsp;černou skvrnou.</span></p>
        <p class="chunk" data-nb-ref-number="41" data-nb-words="84" data-nb-chars="466"><span class="idea" data-nb-ref-number="48" id="idea48" data-nb-words="84" data-nb-chars="466">Volala jsem to&nbsp;na&nbsp;ně&nbsp;ze&nbsp;všech sil, ale nikdo mne neslyšel. Byla jsem příliš daleko se&nbsp;svou jistotou, že&nbsp;bouře již brzy propukne, led se&nbsp;roztříští a&nbsp;všichni ti&nbsp;veselí lidé se&nbsp;proboří bez záchrany. Všichni ti, kteří mě&nbsp;nemohli slyšet, všichni ti, k&nbsp;nimž jsem nemohla. Kéž bych je&nbsp;nějak dokázala dostat na&nbsp;břeh, šlo mi&nbsp;hlavou. A&nbsp;tu mi&nbsp;Bůh vnukl myšlenku, abych ve&nbsp;své posteli založila oheň. Abych raději nechala celý domek shořet, než aby tolik lidí tak bídně zahynulo.</span></p>
        <p class="chunk" data-nb-ref-number="42" data-nb-words="40" data-nb-chars="218"><span class="idea" data-nb-ref-number="49" id="idea49" data-nb-words="40" data-nb-chars="218">Zažehla jsem světlo&nbsp;– a&nbsp;stihla vyjít přede dveře, tam jsem ale zůstala ležet. Oheň za&nbsp;mnou prudce vzplál a&nbsp;vyrazil oknem na&nbsp;střechu. To&nbsp;těm venku neušlo a&nbsp;běželi, aby pomohli té&nbsp;chuděře, o&nbsp;níž mysleli, že&nbsp;uvnitř shoří!</span></p>
        <p class="chunk" data-nb-ref-number="43" data-nb-words="41" data-nb-chars="238"><span class="idea" data-nb-ref-number="50" id="idea50" data-nb-words="41" data-nb-chars="238">Přiběhli sem všichni, do&nbsp;jednoho. Slyšela jsem je&nbsp;přijít, avšak slyšela jsem také, jak to&nbsp;náhle vzduchem zahučelo. Slyšela jsem zahřmění, jež znělo jako výstřely z&nbsp;děla. Pak náhlý příboj zvedl led, až&nbsp;praskl. Ale to&nbsp;už&nbsp;byli lidé na&nbsp;hrázi.</span></p>
        <p class="chunk" data-nb-ref-number="44" data-nb-words="30" data-nb-chars="168"><span class="idea" data-nb-ref-number="51" id="idea51" data-nb-words="30" data-nb-chars="168">Zachránila jsem je&nbsp;všechny. Ale nevydržela jsem chlad a&nbsp;úlek. Tak jsem se&nbsp;dostala sem, k&nbsp;nebeské bráně. Slyšela jsem, že&nbsp;se&nbsp;otevírá i&nbsp;pro takové chudáky, jako jsem já!“</span></p>
        <p class="chunk" data-nb-ref-number="45" data-nb-words="41" data-nb-chars="248"><span class="idea" data-nb-ref-number="52" id="idea52" data-nb-words="41" data-nb-chars="248">V&nbsp;té chvíli se&nbsp;vskutku nebeská brána otevřela a&nbsp;anděl pobídl chudou ženu dovnitř. Cestou ztratila stéblo slámy ze&nbsp;svého lože, které zapálila, aby zachránila mnohé. A&nbsp;to stéblo se&nbsp;proměnilo v&nbsp;ryzí zlato, rostlo a&nbsp;stáčelo se&nbsp;jako nejkrásnější ozdoba.</span></p>
        <p class="chunk" data-nb-ref-number="46" data-nb-words="61" data-nb-chars="329"><span class="idea" data-nb-ref-number="53" id="idea53" data-nb-words="61" data-nb-chars="329">„Hleď, to&nbsp;přinesla chudá žena!“ obrátil se&nbsp;anděl k&nbsp;poslednímu z&nbsp;bratrů. „A&nbsp;co přinášíš ty? Dobře vím, žes nevykonal vůbec nic, ani cihlu jsi nevyrobil. Kdybys mohl jít zpět a&nbsp;přinést aspoň jednu! Nebyla by&nbsp;k&nbsp;ničemu, ale co&nbsp;je&nbsp;uděláno s&nbsp;dobrou vůlí, je&nbsp;přece aspoň něco. Jenže ty&nbsp;nemůžeš jít zpět a&nbsp;já pro tebe nemohu nic udělat!“</span></p>
        <p class="chunk" data-nb-ref-number="47" data-nb-words="10" data-nb-chars="50"><span class="idea" data-nb-ref-number="54" id="idea54" data-nb-words="10" data-nb-chars="50">Avšak tu&nbsp;poprosila za&nbsp;něj duše chudé ženy z&nbsp;hráze.</span></p>
        <p class="chunk" data-nb-ref-number="48" data-nb-words="55" data-nb-chars="313"><span class="idea" data-nb-ref-number="55" id="idea55" data-nb-words="55" data-nb-chars="313">„Jeho bratr jich nadělal spousty a&nbsp;dal mi&nbsp;všechny kameny a&nbsp;úlomky. Z&nbsp;nich jsem slepila svůj ubohý baráček a&nbsp;to pro mne, chudáka ubohého, znamenalo velmi mnoho! Nemohou pro něho všechny ty&nbsp;úlomky a&nbsp;kousky platit jako jedna cihla? Byl by&nbsp;to&nbsp;skutek milosti, který nyní tolik potřebuje. A&nbsp;zde je&nbsp;přece domov milosti!“</span></p>
        <p class="chunk" data-nb-ref-number="49" data-nb-words="55" data-nb-chars="346"><span class="idea" data-nb-ref-number="56" id="idea56" data-nb-words="55" data-nb-chars="346">„Tvůj bratr, ten, kterého jsi nazýval nejobyčejnějším,“ pravil anděl, „ten, k&nbsp;jehož počestné práci ty&nbsp;by&nbsp;ses nikdy nesnížil, ti&nbsp;dává haléř, vstupné do&nbsp;království nebeského. Nebudeš tedy odmítnut, bude ti&nbsp;dovoleno stát tady venku a&nbsp;přemýšlet o&nbsp;svém životě, dívat se&nbsp;dolů a&nbsp;myslet na&nbsp;pomoc. Dovnitř však nesmíš, dokud nevykonáš aspoň něco dobrého!“</span></p>
        <p class="chunk" data-nb-ref-number="50" data-nb-words="19" data-nb-chars="101"><span class="idea" data-nb-ref-number="57" id="idea57" data-nb-words="19" data-nb-chars="101">„To bych byl dovedl říci lépe!“ pomyslel si&nbsp;posuzovač. Ale neřekl to&nbsp;nahlas, což už&nbsp;věru bylo&nbsp;– něco.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./pohadky_ii_024.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>