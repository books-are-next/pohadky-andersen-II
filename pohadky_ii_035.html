<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Petr, Petřík a&nbsp;Petříček">
    <meta name="apple-mobile-web-app-capable" content="yes">
    <title>Petr, Petřík a&nbsp;Petříček</title>
    <link rel="stylesheet" href="./style/style.min.css" media="screen" integrity="sha256-hy7VOJQDJ1txYooRvl4ln9Qbor4AYeoD7+SI15/4NjI=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./pohadky_ii_034.html">
    <link rel="next" href="./pohadky_ii_036.html">
    <meta name="nb-order" content="31">
    <link rel="self" href="pohadky_ii_035.html">
    <meta name="nb-identifier" content="andersen-pohadky-ii-341dc84">
    <meta name="nb-role" content="chapter">
  </head>
  <body data-nb-words="1458" data-nb-chars="8398" class="nb-role-chapter nb-custom-style">
    <nav role="doc-toc">
      <ul class="plain section">
        <li><a href="pohadky_ii_005.html">Rajská zahrada</a></li>
        <li><a href="pohadky_ii_006.html">Pohanka</a></li>
        <li><a href="pohadky_ii_007.html">Anděl</a></li>
        <li><a href="pohadky_ii_008.html">Obrázek z hradeb</a></li>
        <li><a href="pohadky_ii_009.html">Návrší skřítků</a></li>
        <li><a href="pohadky_ii_010.html">Děvčátko se sirkami</a></li>
        <li><a href="pohadky_ii_011.html">Sousedé</a></li>
        <li><a href="pohadky_ii_012.html">Límec</a></li>
        <li><a href="pohadky_ii_013.html">V poslední den</a></li>
        <li><a href="pohadky_ii_014.html">Nejkrásnější růže na světě</a></li>
        <li><a href="pohadky_ii_015.html">Žal srdce</a></li>
        <li><a href="pohadky_ii_016.html">Skřítek u hokynáře</a></li>
        <li><a href="pohadky_ii_017.html">Za tisíc let</a></li>
        <li><a href="pohadky_ii_018.html">Pod vrbou</a></li>
        <li><a href="pohadky_ii_019.html">Poslední perla</a></li>
        <li><a href="pohadky_ii_020.html">Dvě panny</a></li>
        <li><a href="pohadky_ii_021.html">Na konci moře</a></li>
        <li><a href="pohadky_ii_022.html">Jakoubek a Kristýnka</a></li>
        <li><a href="pohadky_ii_023.html">Něco</a></li>
        <li><a href="pohadky_ii_024.html">Hlásný Ole</a>
          <ol class="headings-toc">
            <li><a href="pohadky_ii_024.html#první-návštěva">První návštěva</a></li>
            <li><a href="pohadky_ii_024.html#druhá-návštěva">Druhá návštěva</a></li>
          </ol>
        </li>
        <li><a href="pohadky_ii_025.html">Slabikář</a></li>
        <li><a href="pohadky_ii_026.html">Dcera krále močálů</a></li>
        <li><a href="pohadky_ii_027.html">Zvonivá tůň</a></li>
        <li><a href="pohadky_ii_028.html">Anna Bětka</a></li>
        <li><a href="pohadky_ii_029.html">Krásná!</a></li>
        <li><a href="pohadky_ii_030.html">Motýl</a></li>
        <li><a href="pohadky_ii_031.html">Psyche</a></li>
        <li><a href="pohadky_ii_032.html">Šnek a růžový keř</a></li>
        <li><a href="pohadky_ii_033.html">Bludičky jsou ve městě, řekla čarodějnice</a></li>
        <li><a href="pohadky_ii_034.html">Větrný mlýn</a></li>
        <li><a href="pohadky_ii_035.html">Petr, Petřík a Petříček</a></li>
        <li><a href="pohadky_ii_036.html">Domovníkův syn</a></li>
        <li><a href="pohadky_ii_037.html">Povídka slunečního paprsku</a></li>
        <li><a href="pohadky_ii_038.html">Husopaska Markétka a její rodina</a></li>
        <li><a href="pohadky_ii_039.html">Nejneuvěřitelnější věc</a></li>
        <li><a href="pohadky_ii_040.html">Štěstí může ležet v dřívku</a></li>
        <li><a href="pohadky_ii_041.html">Dny v týdnu</a></li>
        <li><a href="pohadky_ii_042.html">Svíčky</a></li>
        <li><a href="pohadky_ii_043.html">Velký mořský had</a></li>
        <li><a href="pohadky_ii_044.html">Klíč od vrat</a></li>
        <li><a href="pohadky_ii_045.html">O tetce Zubybol</a>
          <ol class="headings-toc">
            <li><a href="pohadky_ii_045.html#i">I</a></li>
            <li><a href="pohadky_ii_045.html#ii">II</a></li>
            <li><a href="pohadky_ii_045.html#iii">III</a></li>
            <li><a href="pohadky_ii_045.html#iv">IV</a></li>
          </ol>
        </li>
        <li><a href="pohadky_ii_046.html">Zelenáčci</a></li>
        <li><a href="pohadky_ii_047.html">Dva ostrůvky</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./pohadky_ii_034.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="4" data-nb-chars="23"><span class="idea" data-nb-ref-number="1" id="idea1" data-nb-words="4" data-nb-chars="23">Petr, Petřík a&nbsp;Petříček</span></h1>
        <p class="chunk" data-nb-ref-number="2" data-nb-words="49" data-nb-chars="265"><span class="idea" data-nb-ref-number="2" id="idea2" data-nb-words="49" data-nb-chars="265">Jeden by&nbsp;nevěřil, co&nbsp;všechno děti v&nbsp;naší době vědí! Je&nbsp;toho tolik, že&nbsp;si&nbsp;přestáváme být jisti tím, co&nbsp;nevědí. Že&nbsp;je&nbsp;čáp vytáhl ze&nbsp;studně či&nbsp;kašny a&nbsp;přinesl otci a&nbsp;matce jako miminko, považují za&nbsp;povídačku, kterou neberou vážně, ač&nbsp;právě takhle to&nbsp;je&nbsp;jedině správně.</span></p>
        <p class="chunk" data-nb-ref-number="3" data-nb-words="58" data-nb-chars="332"><span class="idea" data-nb-ref-number="3" id="idea3" data-nb-words="58" data-nb-chars="332">A&nbsp;o&nbsp;tom, jak se&nbsp;dostanou malí do&nbsp;studně nebo kašny, nemá asi ani spousta dospělých ponětí, i&nbsp;když někteří snad přece. Pozoroval jsi někdy pořádně nebe za&nbsp;hvězdné noci a&nbsp;povšiml si&nbsp;česání hvězd? Vypadá to, jako by&nbsp;hvězdy padaly a&nbsp;mizely. Ani nejvzdělanější lidé nedovedou vysvětlit, co&nbsp;sami neznají, ale dá&nbsp;se&nbsp;to&nbsp;vyložit, víme-li to.</span></p>
        <p class="chunk" data-nb-ref-number="4" data-nb-words="108" data-nb-chars="601"><span class="idea" data-nb-ref-number="4" id="idea4" data-nb-words="108" data-nb-chars="601">To&nbsp;malé, jakoby vánoční světélko padající z&nbsp;nebe je&nbsp;jiskra od&nbsp;Pánaboha, která sjíždí na&nbsp;svět, a&nbsp;když se&nbsp;dostane do&nbsp;našeho hustšího, těžkého vzduchu, zmizí její lesk a&nbsp;zůstane jen to, co&nbsp;naše oči nepostřehnou, neboť je&nbsp;to&nbsp;mnohem jemnější nežli náš vzduch. Je&nbsp;to&nbsp;nebeské dítě poslané dolů, malý andělíček bez křídel, který se&nbsp;má&nbsp;stát člověkem. Tiše se&nbsp;snáší k&nbsp;zemi, tam jej uchopí vítr a&nbsp;letí s&nbsp;ním ke&nbsp;květinám, aby se&nbsp;v&nbsp;náručí pampelišky, růže nebo smolničky vzpamatoval. Je&nbsp;tak lehounký, že&nbsp;jej moucha unese v&nbsp;letu, a&nbsp;což teprve včela, jež znova a&nbsp;znova přilétá ke&nbsp;květině, aby se&nbsp;napila sladké šťávy.</span></p>
        <p class="chunk" data-nb-ref-number="5" data-nb-words="76" data-nb-chars="412"><span class="idea" data-nb-ref-number="5" id="idea5" data-nb-words="76" data-nb-chars="412">Leží-li jim vzdušné dítě v&nbsp;cestě, nevyhodí je, na&nbsp;to&nbsp;nemají srdce. Přemístí je&nbsp;na&nbsp;slunce, na&nbsp;list vodní lilie, odkud děti slezou do&nbsp;vody. Zde rostou a&nbsp;pak je&nbsp;uvidí čáp a&nbsp;odnese je&nbsp;k&nbsp;lidské rodině, která chce právě takové sladké robátko. Ovšem&nbsp;– je-li sladké, nebo ne, závisí na&nbsp;tom, zda robě pilo z&nbsp;jasného, či&nbsp;bahnitého pramene, to&nbsp;jest, jestli se&nbsp;mu&nbsp;žabinec dostal do&nbsp;krku, neboť to&nbsp;dělá povahu hodně přízemní.</span></p>
        <p class="chunk" data-nb-ref-number="6" data-nb-words="42" data-nb-chars="220"><span class="idea" data-nb-ref-number="6" id="idea6" data-nb-words="42" data-nb-chars="220">Ale po&nbsp;tom čáp nepátrá, bez okolků bere miminka, jak mu&nbsp;přijdou pod zobák. Jedno odnese do&nbsp;dobrého domu k&nbsp;znamenitým rodičům, s&nbsp;druhým zamíří k&nbsp;tvrdým lidem a&nbsp;do tak velké bídy, že&nbsp;by&nbsp;mu&nbsp;bylo lépe, kdyby zůstalo v&nbsp;kašně.</span></p>
        <p class="chunk" data-nb-ref-number="7" data-nb-words="56" data-nb-chars="312"><span class="idea" data-nb-ref-number="7" id="idea7" data-nb-words="56" data-nb-chars="312">Maličcí si&nbsp;už&nbsp;nepamatují, o&nbsp;čem snili na&nbsp;listu vodní lilie, kde je&nbsp;v&nbsp;podvečer ukolébávaly žáby svým: „Kvak, kvak! Tak, tak!“ Což znamená v&nbsp;lidské řeči: „Tak jenom hleďte, ať&nbsp;spíte a&nbsp;sníte!“ Nevzpomínají si&nbsp;ani, v&nbsp;jaké květině leželi nebo jak voněla, a&nbsp;přece je&nbsp;něco z&nbsp;toho provází, něco jim, když dorostou, říká:</span></p>
        <p class="chunk" data-nb-ref-number="8" data-nb-words="4" data-nb-chars="30"><span class="idea" data-nb-ref-number="8" id="idea8" data-nb-words="4" data-nb-chars="30">„Tuhle květinu mám nejraději.“</span></p>
        <p class="chunk" data-nb-ref-number="9" data-nb-words="11" data-nb-chars="49"><span class="idea" data-nb-ref-number="9" id="idea9" data-nb-words="11" data-nb-chars="49">A&nbsp;to je&nbsp;právě ta, v&nbsp;níž leželi jako vzdušné děti.</span></p>
        <p class="chunk" data-nb-ref-number="10" data-nb-words="45" data-nb-chars="251"><span class="idea" data-nb-ref-number="10" id="idea10" data-nb-words="45" data-nb-chars="251">Čáp také zestárne, přesto nepřestává dávat pozor, jak se&nbsp;daří maličkým, které přinesl, jak se&nbsp;hodí do&nbsp;světa, v&nbsp;němž se&nbsp;ocitli. Nemůže však pro ně&nbsp;nic udělat ani změnit jejich osud. Musí se&nbsp;starat o&nbsp;svoji vlastní rodinu, ale nikdy je&nbsp;nevypustí z&nbsp;mysli.</span></p>
        <p class="chunk" data-nb-ref-number="11" data-nb-words="53" data-nb-chars="307"><span class="idea" data-nb-ref-number="11" id="idea11" data-nb-words="53" data-nb-chars="307">Vím to&nbsp;od&nbsp;starého a&nbsp;velmi ctihodného čápa, který přinesl lidem spoustu maličkých a&nbsp;zná jejich další osud. I&nbsp;v&nbsp;tom nejkrásnějším je&nbsp;prý vždy trochu rybničního bahna a&nbsp;žabince a&nbsp;já jej prosil, aby mi&nbsp;vyprávěl životní příběh alespoň jednoho z&nbsp;nich. Odpověděl, že&nbsp;tedy bude povídat o&nbsp;třech z&nbsp;domu Petersenových.</span></p>
        <p class="chunk" data-nb-ref-number="12" data-nb-words="71" data-nb-chars="417"><span class="idea" data-nb-ref-number="12" id="idea12" data-nb-words="71" data-nb-chars="417">Byla to&nbsp;obzvlášť pořádná rodina, ti&nbsp;Petersenovi. Muž byl jedním z&nbsp;dvaatřiceti radních pánů, a&nbsp;to bylo nějaké vyznamenání! Chodil do&nbsp;rady, žil pro radu a&nbsp;jednoho dne k&nbsp;němu přiletěl čáp a&nbsp;přinesl mu&nbsp;malého Petra, jak bylo dítě nazváno. Příští rok přiletěl čáp opět s&nbsp;děťátkem, to&nbsp;nazvali Petříkem, a&nbsp;když přinesl třetího chlapce, dali mu&nbsp;jméno Petříček. Neboť jména Petr&nbsp;– Petřík&nbsp;– Petříček se&nbsp;podobají jménu Petersen.</span></p>
        <p class="chunk" data-nb-ref-number="13" data-nb-words="38" data-nb-chars="220"><span class="idea" data-nb-ref-number="13" id="idea13" data-nb-words="38" data-nb-chars="220">Byli to&nbsp;tedy tři bratři, tři zbloudilé hvězdy, každá kolébána ve&nbsp;své květině, položena pod list vodní lilie, jež rostla v&nbsp;kašně, a&nbsp;odtud čápem donesena do&nbsp;rodiny Petersenovy, jejíž dům stojí tamhle na&nbsp;rohu, však víš kde!</span></p>
        <p class="chunk" data-nb-ref-number="14" data-nb-words="81" data-nb-chars="445"><span class="idea" data-nb-ref-number="14" id="idea14" data-nb-words="81" data-nb-chars="445">Rostli a&nbsp;sílili na&nbsp;těle i&nbsp;na duchu a&nbsp;chtěli se&nbsp;stát něčím víc než radními pány. Petr říkal, že&nbsp;se&nbsp;dá&nbsp;k&nbsp;lupičům. Viděl hru „Fra Diavolo“ a&nbsp;rozhodl se, že&nbsp;lupičské řemeslo je&nbsp;to&nbsp;nejhezčí na&nbsp;světě. Petřík toužil být popelářem. A&nbsp;Petříček, sladký a&nbsp;způsobný chlapec, plný a&nbsp;kulaťoučký, jehož jedinou chybou bylo, že&nbsp;si&nbsp;okusoval nehty, chtěl být „tatínkem“. Na&nbsp;tom všichni tři trvali, když se&nbsp;jich ptali, čím chtějí být, a&nbsp;pak začali chodit do&nbsp;školy.</span></p>
        <p class="chunk" data-nb-ref-number="15" data-nb-words="29" data-nb-chars="174"><span class="idea" data-nb-ref-number="15" id="idea15" data-nb-words="29" data-nb-chars="174">Jeden jako první, druhý jako poslední, třetí se&nbsp;vmáčkl doprostřed, ale přesto mohli být stejně dobří a&nbsp;stejně chytří, a&nbsp;také byli, jak říkali jejich milující a&nbsp;uznalí rodiče.</span></p>
        <p class="chunk" data-nb-ref-number="16" data-nb-words="15" data-nb-chars="97"><span class="idea" data-nb-ref-number="16" id="idea16" data-nb-words="15" data-nb-chars="97">Přišli na&nbsp;dětský ples, kouřili cigarety, když je&nbsp;nikdo neviděl, a&nbsp;získávali vědomosti i&nbsp;známosti.</span></p>
        <p class="chunk" data-nb-ref-number="17" data-nb-words="46" data-nb-chars="275"><span class="idea" data-nb-ref-number="17" id="idea17" data-nb-words="46" data-nb-chars="275">Petr byl od&nbsp;malička svárlivý, jak má&nbsp;loupežník být. Byl to&nbsp;velmi nezpůsobný chlapec. Ale to&nbsp;bylo tím, jak říkala matka, že&nbsp;měl roupy. Nezpůsobné děti mají vždycky tyhle červíky&nbsp;– bahno v&nbsp;žaludku. Jeho tvrdohlavost a&nbsp;svárlivost připravily matku dokonce i&nbsp;o&nbsp;nové hedvábné šaty.</span></p>
        <p class="chunk" data-nb-ref-number="18" data-nb-words="15" data-nb-chars="107"><span class="idea" data-nb-ref-number="18" id="idea18" data-nb-words="15" data-nb-chars="107">„Nestrkej do&nbsp;kávového stolku, můj broučku!“ pravila jednoho dne. „Mohl bys převrátit konvičku se&nbsp;smetanou!“</span></p>
        <p class="chunk" data-nb-ref-number="19" data-nb-words="15" data-nb-chars="91"><span class="idea" data-nb-ref-number="19" id="idea19" data-nb-words="15" data-nb-chars="91">Nato se&nbsp;brouček pevně konvičky chopil a&nbsp;vylil smetanu přímo matce do&nbsp;klína. Nemohla neříci:</span></p>
        <p class="chunk" data-nb-ref-number="20" data-nb-words="5" data-nb-chars="38"><span class="idea" data-nb-ref-number="20" id="idea20" data-nb-words="5" data-nb-chars="38">„Broučku, broučku! To&nbsp;nebylo rozumné!“</span></p>
        <p class="chunk" data-nb-ref-number="21" data-nb-words="20" data-nb-chars="107"><span class="idea" data-nb-ref-number="21" id="idea21" data-nb-words="20" data-nb-chars="107">Ale že&nbsp;má&nbsp;to&nbsp;dítě svoji vůli, musela připustit, a&nbsp;vůle ukazuje ráznou povahu, což je&nbsp;pro matku vždy slibné…</span></p>
        <p class="chunk" data-nb-ref-number="22" data-nb-words="69" data-nb-chars="416"><span class="idea" data-nb-ref-number="22" id="idea22" data-nb-words="69" data-nb-chars="416">Ano, mohl se&nbsp;docela snadno stát lupičem, ale nestal se&nbsp;jím, alespoň podle jména. Pouze vypadal jako lupič&nbsp;– s&nbsp;děravým kloboukem na&nbsp;hlavě, holým krkem a&nbsp;dlouhými volnými vlasy. Změnil své rozhodnutí, chtěl být umělcem, ale byl jím jen podle šatů. Jinak vypadal jako topolovka a&nbsp;všichni lidé, které maloval, vypadali jako topolovka, tak dlouzí byli. „Měl velmi rád tu&nbsp;květinu, vždyť také ležel v&nbsp;topolovce,“ říkal čáp.</span></p>
        <p class="chunk" data-nb-ref-number="23" data-nb-words="53" data-nb-chars="324"><span class="idea" data-nb-ref-number="23" id="idea23" data-nb-words="53" data-nb-chars="324">Petřík ležel v&nbsp;pampelišce. Působil dojmem, že&nbsp;má&nbsp;neustále zamaštěné koutky rtů, a&nbsp;jeho pleť byla nažloutlá, jako by&nbsp;měl ve&nbsp;tváři řez, z&nbsp;něhož vytéká mléko. Vypadal zkrátka jako rozený mlékař, mohl mít i&nbsp;svoji vlastní firmu, v&nbsp;nitru ale zůstal hlučným popelářem, z&nbsp;něhož se&nbsp;nakonec vyklubala hudební odnož Petersenovy rodiny.</span></p>
        <p class="chunk" data-nb-ref-number="24" data-nb-words="27" data-nb-chars="152"><span class="idea" data-nb-ref-number="24" id="idea24" data-nb-words="27" data-nb-chars="152">„Má toho za&nbsp;všechny,“ říkali sousedé, a&nbsp;vskutku. Složil sedmnáct nových polek za&nbsp;týden a&nbsp;sestavil je&nbsp;v&nbsp;operu pro trubku a&nbsp;řehtačku. To&nbsp;tedy bylo krásné!</span></p>
        <p class="chunk" data-nb-ref-number="25" data-nb-words="75" data-nb-chars="443"><span class="idea" data-nb-ref-number="25" id="idea25" data-nb-words="75" data-nb-chars="443">Petříček byl bílý a&nbsp;červený, malý a&nbsp;obyčejný, však ležel v&nbsp;chudobce. Nikdy se&nbsp;nebránil, když jej starší chlapci tloukli, říkal, že&nbsp;je&nbsp;moudřejší a&nbsp;že moudřejší ustoupí. Sbíral nejprve psací kamínky, potom razítka, nakonec si&nbsp;sestavil malý přírodopisný kabinet, v&nbsp;němž byla psí lebka, tři slepě narozená a&nbsp;v&nbsp;lihu uložená krysí mláďata a&nbsp;jeden vycpaný krtek. Ano, Petříček měl smysl pro vědu a&nbsp;oči pro přírodu a&nbsp;to se&nbsp;líbilo rodičům i&nbsp;Petříčkovi.</span></p>
        <p class="chunk" data-nb-ref-number="26" data-nb-words="60" data-nb-chars="338"><span class="idea" data-nb-ref-number="26" id="idea26" data-nb-words="60" data-nb-chars="338">Chodil raději do&nbsp;lesa než do&nbsp;školy, raději do&nbsp;přírody nežli na&nbsp;hodiny tance, a&nbsp;zatímco jeho bratři už&nbsp;byli zasnoubeni, on&nbsp;stále ještě žil jenom zdokonalováním své sbírky vajec vodních ptáků. Věděl brzy mnohem více o&nbsp;zvířatech nežli o&nbsp;lidech a&nbsp;jako znalec soudil, že&nbsp;se&nbsp;nemůžeme měřit se&nbsp;zvířaty v&nbsp;tom, co&nbsp;klademe nejvýše: to&nbsp;jest v&nbsp;lásce.</span></p>
        <p class="chunk" data-nb-ref-number="27" data-nb-words="21" data-nb-chars="136"><span class="idea" data-nb-ref-number="27" id="idea27" data-nb-words="21" data-nb-chars="136">Sledoval, jak slavičí samičce sedící na&nbsp;vejcích zpívá sameček celé noci: „Kluk! Kluk! Ci! Ci! Lo-lo-li!“ A&nbsp;nikdy to&nbsp;nedokázal napodobit.</span></p>
        <p class="chunk" data-nb-ref-number="28" data-nb-words="42" data-nb-chars="238"><span class="idea" data-nb-ref-number="28" id="idea28" data-nb-words="42" data-nb-chars="238">Viděl, jak matka čápice leží s&nbsp;mladými v&nbsp;hnízdě a&nbsp;otec čáp stojí celou noc na&nbsp;jedné noze na&nbsp;hřebenu střechy. Petříček by&nbsp;nevydržel stát tak dlouho. A&nbsp;když jednoho dne pozoroval dění v&nbsp;pavoučí síti, vzdal se&nbsp;nadobro myšlenky na&nbsp;manželství.</span></p>
        <p class="chunk" data-nb-ref-number="29" data-nb-words="69" data-nb-chars="401"><span class="idea" data-nb-ref-number="29" id="idea29" data-nb-words="69" data-nb-chars="401">Pan pavouk přede, aby lapil nerozvážné mouchy, mladé a&nbsp;staré, krevnaté i&nbsp;vyzáblé, živí svoji rodinu, zatímco paní pavouková žije pouze touhou po&nbsp;svém muži. A&nbsp;jednoho dne jej sní samou láskou, sní jeho srdce, hlavu, břicho, jenom jeho dlouhé, tenké nohy zbudou v&nbsp;pavučině, kde sedával a&nbsp;staral se&nbsp;o&nbsp;své nejbližší. To&nbsp;je&nbsp;čistá pravda nejen podle přírodopisu. To&nbsp;viděl Petříček na&nbsp;vlastní oči a&nbsp;říkal si:</span></p>
        <p class="chunk" data-nb-ref-number="30" data-nb-words="24" data-nb-chars="127"><span class="idea" data-nb-ref-number="30" id="idea30" data-nb-words="24" data-nb-chars="127">„Tak být milován svojí ženou, být jí&nbsp;sněden z&nbsp;vášnivé lásky? Věru, tak daleko to&nbsp;nepřivedl žádný člověk a&nbsp;nebylo by&nbsp;o&nbsp;co stát!“</span></p>
        <p class="chunk" data-nb-ref-number="31" data-nb-words="50" data-nb-chars="309"><span class="idea" data-nb-ref-number="31" id="idea31" data-nb-words="50" data-nb-chars="309">Výzkumy tedy přivedly Petříčka k&nbsp;rozhodnutí, že&nbsp;se&nbsp;nikdy neožení! Dokonce že&nbsp;nikdy nedá ani nepřijme polibek, neboť by&nbsp;se&nbsp;to&nbsp;mohlo vykládat jako krok k&nbsp;manželství. Ale jeden polibek jej dostihl přece, ten, který nás všechny dostihne, velký polibek smrti. Neboť když jsme žili dost dlouho, dostane Smrt rozkaz:</span></p>
        <p class="chunk" data-nb-ref-number="32" data-nb-words="2" data-nb-chars="12"><span class="idea" data-nb-ref-number="32" id="idea32" data-nb-words="2" data-nb-chars="12">„Polib jej!“</span></p>
        <p class="chunk" data-nb-ref-number="33" data-nb-words="67" data-nb-chars="384"><span class="idea" data-nb-ref-number="33" id="idea33" data-nb-words="67" data-nb-chars="384">A&nbsp;člověk pak umírá, před sebou sluneční zář tak silnou, že&nbsp;se&nbsp;mu&nbsp;zatmí před očima, a&nbsp;lidská duše, která přišla jako padající hvězda, odlétne opět jako padající hvězda, ale ne&nbsp;aby spočinula v&nbsp;květině nebo snila pod listem vodní lilie. Má&nbsp;vážnější cíl. Vletí do&nbsp;velké věčné říše, o&nbsp;níž nikdo dosud nedokázal nic říci. Nikdo tam nenahlédl, ani čáp, třebaže viděl sebedál a&nbsp;věděl sebevíc.</span></p>
        <p class="chunk" data-nb-ref-number="34" data-nb-words="58" data-nb-chars="345"><span class="idea" data-nb-ref-number="34" id="idea34" data-nb-words="58" data-nb-chars="345">Neví proto již nic o&nbsp;Petříčkovi, zato ještě mnohé o&nbsp;Petrovi a&nbsp;Petříkovi, ale o&nbsp;těch jsem už&nbsp;slyšel dost, ostatně ty&nbsp;rovněž. Poděkoval jsem tedy čápovi, pro tentokrát, avšak on&nbsp;žádá za&nbsp;tu&nbsp;malou, obyčejnou povídku tři žáby a&nbsp;mladého hlemýždě, neboť přijímá odměnu pouze v&nbsp;potravinách. Chceš zaplatit? Já&nbsp;nechci! Nemám ani žáby, ani mladé hlemýždě.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./pohadky_ii_036.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>